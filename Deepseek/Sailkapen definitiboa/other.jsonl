[" Almudena Cachok asteburuetako goizak gidatuko ditu Radio Euskadin. Eta Graffiti irratsaioa Juan Carlos de Rojok zuzenduko du. Eva Caballerok La mec\u00e1nica del Caracol saioa egingo du, 15:00etatik 16:00etara.", "Generoko zinearekin alderatuz, \u201cliteraturan denbora eta esaldi dezente erabili behar dira egoera bat planteatzeko, horregatik irakurlea beldurtzea ez ezik, irakurlea irakurketarekin gozarazten saiatu naiz eta horretarako idazketa aberatsa erabili dut, generoak ahalbidetzen baitu halako estiloa erabiltzea\u201d, azaldu zuen Jon Eugik. ", "Maiatzaren 26an izango da hori, ekimenari itxiera emateko, eta berarekin batera izango dira Jon Gara\u00f1o eta Jose Mari Goenaga euskal zinemagileak, hiruek osatzen baitute Moriarti Produkzioak. Besteak beste, Loreak (2014), Handia (2017) eta La trinchera infinita (2019) filmak egin dituzte, baina, oraingoan, Balenciaga telesaila egiteko baliatu duten \"lan-eredu kooperatiboa\" izango dute hizketagai.", " Koldo Mitxelena Kulturuneko ganbaran ikus daitekeenaz gainera, Don Herberten beste erakusketa bat ere badago egunotan Donostian: artistak paperez egindako lanena, Altxerri galerian. Abuztuaren 31n itxiko dute erakusketa hori.", "Elizondon sortu eta urte batzuez, ikasketak zirela medio, Madrilen bizi izan den neska alaia da Lorea. Argazkilaritza anitz maite du eta lagunekin pasatzen dituen orduak anitz estimatzen dituela adierazi du.", "Oro har, espioi istorio arrunt bat dugu hemen, nekez dena gauza generoari dagozkion klixeetatik harago egiteko, ezpada arestiko erromantizazio horren bidetik. Era berean, nago hobeto funtzionatuko zukeela film gisa, ikusita nola dagoen planteatua eta egituratua narrazioa, nola dauden ebakita eszenak, nolako erritmoan egiten duen aurrera istorioak, batik bat amaiera aldera... Uste dut begirada zinematografiko bat nobelaren formara behartzea dela eleberri honen akatsik behinena.", "\u2022 Lapiko batean, olio zorrotada bat bota, eta bertara barazki guztiak gehitu. Gatz pitin bat bota, eta hogei minutuz erregosi su motelean.", "MIKEL URDANGARIN: Kantaera ez zen nik ekar nezakeen gauza bakarra, baina inportanteena bai. Kantua zure egin behar duzu, eta nik kantatzen ditut Cohenenak neureak balira bezala. Ingelesez kantatzen ditut, eta fidelak izan gara harmonian eta egituren ehuneko handi batean, baina interpretazioetan ez. Gauza batzuk lotuta eraman genituen kontzertura, baina beste batzuk eguneko sormenari lotuta doaz. Behin kantutegia hautatu nuenean, aldendu egin nintzen, eta ez nuen Cohen berriz entzun, ahalik eta freskoen joateko. ", " Moog psikodelikoen maitale hauen ikuskizuna ez da ohiko kontua. Esaterako, Add N To X, Perrey & Kingsley, Raymond Scott eta Spacemen 3 taldeen zaleek gozatuko dute The Unireverserekin. Moog eta krautrock soinuak modu inprobisatuan uztartzen dituzte eta ikuspuntu zabaleko entzuleentzat dira.", "Antzerki obra musikala da Go!azen 5.0, aurreko urteetakoak moduan. Telebistan ikusi ahal izango diren istorio eta gora beherak laburtu eta moldatu dituzte oholtza gainean eskaintzeko. Ikus hemen antzezlanaren sinopsia.", "Sagardo naturala: Euskal Sagardoa Jatorri Deitura duen sagardoa. Urtebi Handi legamia erabili da muztioaren hartzidura egiteko. Sagardo orekatua eta fruta freskoaren usain atseginekoa (edukiera: 250 cl).", "Eskutitza idatzi duen pertsona, eskutitza eraman duen postaria, eta eskutitza jasoko zain dagoena. Hiru pertsonaiaren bidez osatu du Letter ikuskizuna Malas Compa\u00f1ias taldeak. Ibilbidea badute antzerkia eta zirkua uztartzen, baina lehen aldiz sortu dute propio aretorako pentsatutako pieza bat. Hitzik ez, ordea, eskutitza ardatz duen ikuskizunean. Horra malabarismoa. Izan ere, keinu eta zirku bidez soilik osatuko dute Diego Aimar, Mikel Pikaza eta Aritza Rodriguez aktoreek kutsu poetiko argia duen ordubeteko ikuskizuna. Agurtzane Intxaurraga aritu da zuzendari lanetan, eta Carlos Imazek sortu du musika. Bihar estreinatuko dute pieza, Bilboko Arriaga antzokian, 20:00etan.", " Lotuko diren arren, ez dira aldi berean oholtza gainean egongo Aulki hutsa hasi orduko, aulki huts bakarra egongo da. \u00abHasieran sarrera txiki bat egingo dugu. Hori nahiko motza izango da, agur modukoa. Batez ere, antzerkia ikusi eta gero antzerkian aipatu diren gauzen inguruan librean ariko gara Xumai eta biok, gu aspertu arte\u00bb, azaldu du Zabaletak.", " Puntu horretan, galderak izan daitezke: zer aldatu behar da? Zer kendu, zer gehitu poemei? Nola ekidin testua goitik behera berritzeko tentazioa? \u00abEskua sartzeko orduan, kontu handiarekin egin dut\u00bb, adierazi zuen Neumanek antologiaren aurkezpen egunean: \u00abasmoa ez zen poemak berriz idaztea, zertxobait gehiago zehaztea baizik, eta bide batez, arintzea. Alde horretatik, poema berberak dira, baina ez hain afonikoak\u00bb. Bildumatik kanpo utzi dituen poemen inguruan galdetuta, idazleak esan zuen inor gutxik igarriko duela horien absentzia, \u00abakaso, amona Doritak\u00bb. Eta gehitu, aldiz, bi poema bilduma berri gehitu ditu, artean argitaragabeak zirenak: Mundo mar (Mundu itsasoa) eta Alguien al otro lado (Norbait bestaldean).", "Bukatzeko, GI-627 errepidetik Gasteizko noranzkoan zirkulatzen duten ibilgailuek eskuinera biratzen dutenean GI-3310 errepidean sartzeko, kontrako erreian sartzen dira, biratzeko adarraren erradioa txikia delako. Autobusek ere ezinezkoa dute Eskoriatzarantz doan GI-627ko adarraren eta GI-3310eko adarraren arteko mugimenduak egin.", "Iragan martxoan argitaratu zuen Txema Pikabea Bereziartuak (Lasarte-Oria, 1971) Lia izeneko bere azken idatzizko lana. Letrame argitaletxearekin argitaratu du nobela, eta hain zuzen ere, argitaletxeak antolatutako Primeros Premios Letrame 2021 sari banaketako garailea izan da, nobela beltzen sailean.", "Aurpegi asko gordetzen dira Franklin bakarrean. Soul estiloan koroa jarria badiote ere, eroso mugitzen da jazz, gospel, rock eta popean ere. Ahotsa du musika tresna, eta, ezbairik gabe, abeslari handienen zerrendan dago gaur egun. Rolling Stone musika aldizkari sonatuaren arabera, historiako abeslaririk onena da. Alisson Krauss abeslariaren ondoren, Grammy sari gehien irabazi dituen kantaria ere bada \u2014hemezortzi ditu\u2014. Musika garaikidean eragin gehien izan duen artistetako bat da Franklin; ondorengo abeslarien inspirazio iturri, eta soularen munduak duen ikono nagusia. Berrogeita hamar urte baino gehiago dira abesten hasi zela, eta, zuzeneko ahotsa itzaliko badu ere, bozgorailuetatik luzaro entzungo dira haren doinuak.", " Neneh Cherry dantzarako soul, funk eta pop uztarketa kutsagarri batekin egin zen ezagun 80ko hamarkadan; lehendabizi Rip Rig + Panic taldeko kide gisa eta 1989an Raw like sushi disko arrakastatsua kaleratu zuenez geroztik bakarka. Gerora bere ibilbideak beste norabide batzuk hartu zituen, eta hastapenetako doinu koloretsuak atzean utzita soinu leun eta iradokitzaileak nagusitu ziren bere musikan. Elektronika goxoaz bustiriko doinu lasaiak. Ildo horretan kokatzen dira bere kanturik entzutetsuenak; Youssou N'Dourrekin elkarlanean grabatutako Seven seconds edota Woman ereserkia.", "Horrek ez du esan nahi -TZERAKO erabili ezin daitekeenik, izan ere baditu bi erabilera zuzen. Bata -T(Z)ERAKO, jadanik gertatua dena adierazteko erabiltzen dena: \"Dantza-saioa bukatzerako, desagertua zen Pennyren haserrea\"; hau da, saioa bukatu zene(ra)ko. Bestea, berriz, -T(Z)ERAKOAN atzizkiaren erabilera: \"Estrategia martxan jartzerakoan, beste ikuspegi batzuk hartu behar dira kontuan\".", "- Uztailak 18, 20 eta 21: sukaldaritzaren oinarrizko ezagutzak: oinarrizko arauak (higienea eta segurtasuna), oinarrizko menuak: entsaladak, potajeak, pasta, haragia, postreak\u2026", "Hasi nintzenerako eginda neukan egin beharreko guztia; beraz, ez. Pentsa 16 urtetik 22 urte nituen arte parrandan egoten nintzela egun guztia, eta orain ez dut behar hori sentitzen. Ez dut aukera hau pasatzen utzi nahi.", "\tGaldera horiek eta beste asko ezkutatzen dira narratzailearen hitzen atzean. Berau lehen pertsonan mintzo zaigu, orainaldian sarri, baina baita lehenaldian ere, bere pentsakizunek iraganera jauzi egiten dutenean. Oraina, iragana eta etorkizuna aise bereizteko kapituluen goiburuetara jo besterik ez du irakurleak; izan ere, -4, -6 eta antzeko minusdunek iragana islatzen dute, 0 zenbakiak oraina eta 0,01ek etorkizuna. Kapituluak ez dira kronologikoki ageri, Claude Simonek, G\u00fcell parkeko mosaikoen desordena gogoan, esan zituen hitzei men egin nahian bezala: \u201cmemoria plater hautsi bat da\u201d.", "Diego Mart\u00edn Etxebarria Bilbon jaiotako Amurrioko bizilaguna da. Bertan hasi zituen bere musika ikasketak. Gerora, Gasteizko kontserbategian sartu zen eta handik Bartzelonara, Italiara eta Weimarreko eta Dresdeneko (Alemania) Hochshulen eskolara egin zuelarik jauzi. Errege Antzokian, Bilboko Operan, Dresdeneko Semperoperren, Bernako Operaren Antzokian... lan egindakoa da eta hamaika konpositoreren lanak eskeneratu ditu: Mozarten \u201cTxirula Magikoa\u201d, Pucciniren \u201cLa Boheme\u201d... Operaz gain orkestra sinfonikoak zuzentzen ditu eta bere kurrikulumean Tenerife, Galizia, Euskadi, Bilbo...", " Zail da jakiten. Zer ikertua franko dago alor horretan, dokumentazioa ugaria da, eta ikertu beharko litzateke. Lan handia da, hori bai; maiz orri pila bat irakurri behar da erreferentzia bat aurkitzeko.", "Programa berean, finalaurreko bertsoaldien aukeraketa bat ikusi ahalko da. Bai Hitzetik hortzera-ko atalak, bai finalerdietako saio guztiak, EITBren Nahieran atarian ikus daitezke.", "Kasu honetan, ordea, mamitu da proiektua, \"eta orain ikusi egin behar, ea\", dio Gorrotxategik. \"Liburuak eta filmak ez dira beti bat etortzen, baina ikusteko gogoz nago, nola hartzen duten forma nik buruan neuzkan pertsonaia horiek\". Gidoia idazten ez du parte hartu, baina \"gutxi gorabehera\" badaki nondik joango den filmaren istorioa. \"Momentu oro informatu naute, gidoian aldaketak egin dituztenean-eta jakinaren gainean egon naiz beti. Hasiera-hasieratik galdetu zidaten ea nola nahi nuen jokatu, askatasunik ba al zuten liburuaren gainean aldaketak egiteko ala nahiago nuen filmak liburuarekiko fideltasuna mantentzea\". Alde horretatik, filma 33 ezkilen moldaketa librea izango dela dio idazleak: \"Esan nien nik liburua egin nuela, baina zinemagintzaz ez dudala arrastorik. Baimen osoa eman nien liburuarekin nahi zutena egiteko, beraien esku utzi nuen\".", "20:00. Musika eta performancea: Uholde handia: arkaren istorio bat. Parte hartzaileak: Susana Cencillo, Hilario Rodeiro, Marije Ugalde, Bergarako musika eskolako  25 haurren abesbatza eta Koldobika Jauregi. Saioa topaguneko aterpean egingo dute.", "AL: Ordurako, gidoiak bazuen forma. Lau orriko sintesia eskatu ziguten, eta urtebeteko epea duzu osoa aurkezteko. Gure kasuan, ordea, egitura eginda zegoen eta zati bat erakutsi genien. Nolabait esanda, kontrakoa egin genuen. Garatuta zegoen proiektuaren laburpena aurkeztu genien.", "Julene Azpeitia euskal idazle eta euskaltzale aitzindariari buruzko biografia, Askatasun eguzkia baino beharrago, Basteroko ekitaldi aretoan, astelehenarekin, 18:30etik aurrera aurkeztuko dute. Bertan izango dira liburuaren egile den Xabier Altzibar eta bere argitaratzaile den Larramendi Bazkuneko ordezkariak. Orain aurretik liburua Zumaian, Julene Azpeitiaren jaioterrian aurkeztu zuten, otsailaren 23an. Ekitaldi hartako kronika eta bideoa, eskura daude Aiurri-ko web orrian.", "Gero bizkotxoak ekartzen hasten badira, akabo gu!(Kar, kar\u2026) Hori ere garrantzitsua da, hona gustura etortzea. Lehenengo ariketa egiten bada, gero ongi dator bizkotxoa.\u00a0", "Botilaren ordez, har dezagun Metallica taldearen Hardwired... To Self-Destruct lana. Bi disko eta seina kantu ditu. Hamabi kantu horiek aurkezteko zortzi urte behar izan dituzte. Ez da horren matematikoa estatubatuarren lanak izandako harrera. Exijentzia mailaren arabera, iritziak askotarikoak dira. Baina batez ere, bi dira korronte nagusiak. Batetik, \u00abezin zaie gehiago eskatu\u00bb konformistak daude, eta bestetik, \u00abaskoz gehiago eskatu behar zaie\u00bb amorratuak. Errazena, erdibidean geratzea da, noski.", "Zuzendaria: Matt Bettinelli-Olpin, Tyler Gillett. Aktoreak: Zach Gilford, Allison Miller, Robert Belushi, Kurt Krause, Steffie Grote, Sam Anderson, Sloane Coe. Herrialdea: AEB. Urtea: 2011. Iraupena: 89 min.", "Uxue Agirrek hala dio ikuskizunaren aurkezpen berbetan: \u201cErantzi zapatak eta itxi begiak, erdu, eman eskua. Ihintzak umeldutako belardiak, orbelezko tapiz okreak; itsasoak bustitako ur bazterrak dantzatuko ditugu, oinutsik. Berriz ekarriko dugu udazkena oinetan\u201d.", "Poesiaren trenak Donostian eta Gasteizen geldituko da lehenengo bi egunetan, eta, hala, ostegunean eta ostiralean poesiaz gozatzeko aukera izango da hirietako kale eta aretoetan. Ostegun arratsaldean, Donostian, San Telmo museoan, hitza eta oroimenaren inguruko eztabaida egingo dute Luisa Etxenike, Willy Uribe eta Pedro Telleria idazleek. Egun berean, Miren Agur Meabe idazle eta poetak errezitaldia egingo du. Ostiralean, berriz, museoan bertan, Emakume poetak: 4 kontinente emanaldi berezia egingo dute  Werewere Liking (Kamerun), Natalia Toledo (Mexiko), Chiranan Pitpreecha (Thailandia) eta Karen Conellyk (Kanada). Gasteizen ere, poesiak aretoak, plazak eta tranbia geltokiak hartuko ditu, zenbait errezitaldi eta musika emanaldiren bidez.", "Halako batean, elipsi batek guztiz apurtuko du zurruna zirudien egitura, eta ezustean lanean ikusiko dugu Thierry. Nola gertatu den ez du jakinen ikusleak, baina hortik aurrera filma beste bide batetik abiatuko da, aurrekoarekin guztiz apurtu gabe.", "Aurten ez daukat asmorik; izan ere, abuztuaren 20an Ameriketako Estatu Batuetara bueltatu behar dut, hilaren 25an eskolak hasiko direlako. Beraz, geratzen zaizkidan egunak lagunekin eta familiarekin disfrutatuko ditut.", " Rimski-Korsakovena, Xerezade, askotan entzun dut kontzertuetan, eta jotzeko gogo handia neukan, oso pasionala delako eta oso melodia politak dituelako. Gaia ere erakargarria da, Mila gau eta bat gehiago-rena. Prokofieven Cinderella ere ezagutzen nuen. Ratxmaninoven lana, berriz, inoiz jo gabe nengoen, eta ezusteko atsegina izan da.", "Asko hunkitu nintzen, eta oso ondo egon zen, gehienbat oso urruti ikusten nuelako horrelakoren bat hain goiz lortzea. Ordu asko igarotzen genituen, bai.", "Misterioz eta erantzunik gabeko galderez jositako obra honetan, Barandiaranek irakurleon esku utzi du egiaz zer gertatu ote zen erabakitzeko ardura. Guri ez beste inori dagokigu zein pertsonaiari sinetsi aukeratzea eta, beraz, egia nork esaten duen eta gezurretan nor dabilen erabakitzea. Aho biko labana da, ordea, idazleak erabilitako estrategia narratibo hau. Alde batetik, bahiketaren inguruko egiazko gertaerak ezagutzeko grinak bultza gaitzake irakurketan aurrera egitera, pertsonaia bakoitzaren motibazioak ulertzea erronka erakargarria suerta dakigukeen bezalaxe. Baina, bestalde, narrazioan hainbeste datu isildu ditu autoreak, istorioaren funtsa hain sakon doa, non besterik gabe ondorioak ateratzea ez den posible eta, hortaz, nire moduan, beste irakurle askori ere ezinezkoa gertatuko zaien argumentu-hari ezkutu horri heltzea.", " Umorez eta zorrotz idazten du, ideologia eta herri eta jende batenganako konpromisoaren gainetik, hitzaren, haren balio eta prezioaren eta zorroztasunarekiko loturagatik.", "3. Berezitasunak: Argazkiak kamera digital batekin egin beharko dira eta ondoko ezaugarriak izango dituzte: - JPG formatuan bidaliko dira. - Argazki bakoitzak gutxienez 4.000 x 2.800 pixel izan behar ditu. Lan originalak aurkeztu behar dira eta ezingo dira izan beste argazki-lehiaketa batzuetan saritutakoak. Argazkiei ukituak egin ahal izango zaizkie, baina ezingo da gehitu edo kendu euren jatorrizko osaera aldatzen duen elementurik. Irabazleei eskatu ahal izango zaie argazkia egiteko erabili zuten makina eta argazki originala aurkeztu dezatela, argazkiaren benetakotasuna egiaztatzeko.", "Eszena: Marco (Eduard Fernandez) eta egunkariko erredaktoreburua (Alfonso Torregrosa) korridorean datoz elkarrekin hizketan, eta bulego batean sartzera doaz. Sinplea dirudien hori zazpi aldiz grabatu dute. Dena pentsatuta eta zehaztuta\u00a0dago erredakzioan: nor noiz gurutzatu, nork norekin hitz egin, nork zer keinu egin, nork nora begiratu. Jon Gara\u00f1o eta Aitor Arregi zuzendariek grabazio bakoitza ikuskatu dute, eta keinuei eta jarrerei buruzko argibideak eman dizkiete aktoreei. \u00abIxo! Motorra! Grabatzen! Moztu!\u00bb. Zinemaren magia: bulego hori, izatez, egunkariko teknikarien txokoa da, eta haietako bat lanean ari da barruan. Zazpi aldiz sumatu ditu sartzen bi aktoreak: \u00abEzaguna egin zait bat... Nor zen? Eduard Fernandez?\u00bb. Amaitu da erredakzioko grabazioa. Bulego barruan gertatzen dena grabatu dute hurrena. Zinemaren magia: propio sortu dute beste bulego bat, erredakzioaren beste puntan.\r", " ETBko Goenkale eta Vaya semanita saioetan eta TVEko Made in China-n ibili ondoren, Madrilera jo zuen Gorka Otxoak (Donostia, 1979), duela urtebete. Joan den astelehenean hasi zen Antena3en Cafeter\u00eda Manhattan; saio horretan agertzen da arratsaldero.", "Asmoa gozatzea da. Hasieran behintzat, hori zen helburua, baina orain, nahi gabe edo, neure buruari beste erronka batzuk ere jartzen dizkiot. Oinarrizkoena, ordea, disfrutatzea da.", "\u201cZein duk liburua atera dikena, hi edo hire anaia?\u201d. Batek baino gehiagok galdetu ohi dio hori Martin Etxeberriari. Bien artean egin izan dituzte hainbat lan. Oraingoan, ordea, bakoitzak bere aldetik osatu du berea. Berriro itzuliko balitz eleberri laburra argitaratu berri du Xabier Etxeberriak, eta Winston poema liburua Martinek.", "6Orain, piperrak labetik atera eta platera montatuko dugu. Lehenik, piperra jarri; ondoren, odolki xafla bat, eta bukatzeko, arrautzatxoa. Nahi izanez gero, oliba olio birjinaren zurrusta txiki bat bota. Gaurko platera oraingo sasoiarekin bat dator, oraintxe hasten baita piperren eta baita odolkien garaia ere. Udazken garaia!", " 1937.ean bukatu zuen Sumendiaren azpian-en lehen bertsioa, baina zortzi urte luzetan ibili zen atal ezberdinak berridazten, demonio etilikoek uzten zizkioten tarte argietan, harik eta 1945.ean bere agente literarioari azken bertsioa igorri zion arte, eta 1947.ean argitaratu.", "\u201cBarneko niaren eta zuraren arimaren arteko sinbiosiak eman du erakusketa honetan ikusgai dauden obrak ernatzeko bide, lerro, bolumen eta formen uztarketa\u201d, dio Estanconak. \u201cZurari bihotz-bihotzetik egindako omenaldia da erakusketakoa\u201d, artistaren esanetan.", "Gauza asko ikas zitezkeen egun bakar batean. Garrantzitsuena, zera ikasi nuen: mendiaz gozatzea, benetan merezi duen estilo batean, eta etxera itzultzean balorazio bat egitea. Han igarotako egunen balorazioa, han igarotako uneekin gustura egotea, eta itzultzeko gogoa izatea.", " Hala ere, urte hauetan taldeak izan du nolabaiteko bilakaera; hiruzpalau urte geldi egon ostean, Kata gitarra jotzaileak taldea utzi behar izan du momentuz eta hirukote moduan datoz orain. Musikari dagokionez ere, taldea ez da aldatu. Zertarako? Bere esentzia guztia hor dago. Haritz Harreguyrekin grabatu dute oraingoan ere eta argitaratu dituzten zortzi kantetan daude beti punk-rocka, Oi!-aren iraganeko isla, barreneko bizipen-emozioak, edozein bidegabekeriaren kontrako aldarria eta melodia mingarri baina itsaskorra, saihestu ezin daitekeena. Azken finean, Iheskide: \u201cRocka zainetan, punka izaeran eta borroka bihotzean\u201d. Ez dago hori baino definizio hoberik.\u00a0\u00a0\u00a0\u00a0\u00a0\u00a0 \u00a0 ", "Diskoa otsailean grabatu zuten, arratsalde bakar batean, salbu Alejandro Mingot gitarristak parte hartu duen bi kantuak (El reclamo del amo eta Stabat Mater). Eta diskoa kaleratu dutenerako ari dira prestatzen hurrengo lan diskografiko bat izan daitekeena ere. Kantu berriak ari dira probatzen zuzenean, eta oinarrizko hirukoteari Julen Izarra saxofoi jotzailea gehitu zaio. \u00abSaxoak asko definitzen du talde baten soinua\u00bb, Oleagak dioenez. \u00abBaina Nevermind izaten segitzen dugu. Agian, proiektu berria Be baino akustikoagoa da, jazzetik hurbilagoa\u00bb.    ", "Sukaldea eta umorea uztartuko ditu antzerkiak. Bilbao aktorea sukaldea triziklo gainean hartuta duela ibiliko da herriko kaleetan. Chef berezi honek plater gozoak prestatutako ditu. \"Umore karraskariko mokadutxoak, zapore handikoak, mimo karamelatuz bustita, eta, horrekin batera, clown-zopa\", horrela definitu dute Teatro Salitre taldekoek euren lana. Gaineratu dute, postrea eta kafea ere egongo direla.", "Teknika fantasmagorikoak darabiltzate desira fluxu berriak sortuz, berborrea eta keinu lizunekin, bizitza komunen aldeko saiakera etengabean. Norbait begira egongo balitz bezala erretzen dute gainera.", "Bai. Duela urte askotako marrazkietan ere uzten nituen hutsuneak, baina orain are gehiago dira. Egotea baina ez egotea, tenka hori darabilt buruan azkenaldian.", "Isaac Albenizen Iberia laneko lehen ataleko hiru piezarekin hasiko da kontzertua: Evocaci\u00f3n, El puerto eta El Corpus Christi en Sevilla. Ondoren, Ludwig Van Beethovenen 31. sonata-ri ekingo dio, eta, amaitzeko, Franz Schuberten Sonata sol maiorren pieza joko du.", " Nabarmentzekoa da narrazio hauetan paisaiaren irudiak eta pertsonaien barne-hotzaldi horiek erkatzeko egindako irudi-jokoak. Ez da harritzekoa, beraz, narrazio hauetako tonua eta fokalizatze nagusia hoztasun horretan ere pausatu izana. Begi lasai eta patxadatsuak, begirada urrun eta hotzak dira nagusi, zuritasun eta hoztasun horrek ere narratzailea bildu izan balu bezala. \u00abBaina, zertarako busti, lakua ederra badago horrela, izoztuta\u00bb (70. or.). Beroari ihes eginez, beroari beldur, eta edertasuna-lasaitasuna-oreka hoztasunari eusteko aitzakia.", "Giro aldakorra izango dugu bihar. Egun osoan zehar hodeiak eta ostarteak tartekatuko dira, hodeiak ugariagoak izango direlarik egunaren erdiko orduetan, non orduan zaparrada ahulen bat edo beste botako duen. Gainontzeko orduetan ateri egongo da. Haizeak iparraldetik joko du eta tenperatura antzeko mantenduko da, 20-21 graduan joaz goia.", " \u00abHilabete pare honetan Bixente Martinezekin lan egin dugu\u00bb, azaldu du Ega\u00f1ak. \u00abDoinu, erritmo eta entonazio batzuk adostu ditugu. Hortik aurrera, dena inprobisazioa izango da. Benetako lana taulan egingo dugu\u00bb.", "\u00abGero taldearen sorrera etorri zen, eta hor oso serio hartu nuen bateria jotzearena, pilak jarri eta nire kabuz ikasten jarri nintzen buru-belarri. Dakitenaren %90a, neure kabuz ikasi dut\u00bb", "Sartu maskarak lixiba diluzio batean 1:50 ur epelarekin 30 minutuz. Ondoren, garbitu urarekin eta xaboiarekin, eta ondo kendu lixiba guztia, ostean lehortzen utzi.", "\tBeharrezko dituzten janariak honako hauek dira eta komeni da aipatutakoak bakarrik ekartzea: azukrea, arroza, dilistak, ilarrak (zuriak eta gorriak), garbantzuak, olioa (plastikozko ontzietan) eta sardina eta atun latak.", "Ahoz batez erabaki du Jose Manuel Caballero Bonald, Pere Gimferrer, Manuel Longares, Elena Ramirez eta Rosa Regasek osatu duten epaimahaiak 2015eko Biblioteca Breve saria Fernando Marias idazle bilbotarrari ematea. Epaimahaiak azpimarratu duenez, \"har eta buru-argitasun artean\" Marias gai izan da \"memoriaren eta itzalen bitartez bere identitatearen bila dabilen aitaren ibilbideari heltzeko\".", " Zortziehun orrialde inguru. 610 sarrera. Hamazortzi urteko lana. Dagoeneko kalean da Literatura Terminoen Hiztegia, Euskaltzaindiaren Literatura Ikerketa batzordearen neke eta ahaleginaren emaitza mardula.", "\tEgun horretarako txartelak salgai daude Mari Sol janari dendan, Pixarrenea janari dendan, Maria Jesus harategian, Fonda eta Itturburu ostatuetan 25 eurotan.", "Kiroletan izango dira martxoko lehen larunbateko ekitaldiak ere. Dantza izango da nagusi arratsaldean. Lehenengo zatian, Zarena Zarelako, So-K eta Izartxo taldeek emanaldi bana eskainiko dute. Bigarren zatian, berriz, Uztaritzeko txistulariak eta bi dantza emanaldi izango dira: \u00dcda Batez eta Joha\u00f1e Etxebestek zuzendutako Bedatse batez ikuskizunak.", "Ez da erraza haien artean aukeratzea. Baina, egia esan, hiruetatik antzerkia hautatuko nuke, eta, horren barnean, antzeztea edo produzitzea. Antzerkiaren barnean, ezingo nuke bietako bat hautatu, biak gustuko baititut.", "Programa funtsean barrokoa ekarri dute oraingoan Kursaalera, ikasketarako zein gozamenerako guztiz aproposa. Esan daiteke musikariek trebakuntza amaigabea burutzen dutela bizitza osoan zehar, beti baitago zer hobetu edo zer aldatu. Eta, hala ere, A. Vivaldiren Hiru biolinentzako kontzertua-ren lehen akordeetatik antzeman ahal izan zen zer nolako musikari paregabeak dituen Mutterrek inguruan. Agata Szymczewska eta Samuel Nebyu izan zituen lagun, hirurak arin eta lerro melodikoetan bata besteari zehaztasun osoz segika. J. S. Bachen Biolinerako 1. kontzertua Mutterren gaitasunen luzimendurako izan zen, biolin bakarlariaren gaiak orkestraren gaien ondoan kokatuz lehen mugimenduan, ostinatoaren gainetik bariazoak fin marraztuz bigarrenean. Lehen zatia itxi zuen Andre Previnen Nonet, 2014an espresuki talde honentzat idatzia, distira handikoa izan zen, bi laukoteak hartu-emanean eta kontrabaxua aingura lanak eginez.", "\u201cBegiak beste inongo gauzarik ikusi nahi izango ez balukete bezala, berarengan iltzatu ziren... Argazkiak, beste ezertan erreparatu gabe, adi-adi begiratzen du, bere erraiak ikusi nahi izango balizkio bezala...\u201d", "2005ean argitaratu zuen Arular izeneko lehen lan luzea, baina musikariaren sona 2007an plazaraturiko Kala diskoarekin hasi zen, eta guztiz ezaguna egin zen hiru urte beranduagoko Maya lanarekin.", "Cuatro kateak denboraldiko honetarako egin duen apustua aurkeztuko du ondoren, 22:00etan: Dreamland. Denboraldiko lehen atala emango dute. Fikzioa eta errealitatea uztartzen ditu saioak, ekoizleek azaldu dutenez. Dreamland izeneko eskolan sartuko dira reality-ko pertsonaiak, haien musika eta dantza abileziak hobetzeko.", "Geroago, 1972an, Koldo Mitxelenak hizkuntzalaritzari buruz Donostiako EUTGn erdaraz eman zituen hitzaldi batzuen euskarazko moldaketa argitaratu zuen, Zenbait hitzaldi titulupean, \u00abmagnetofoian eta esku oharrez hartutakoa nolabait antolaturik\u00bb. Mitxelenak gainbegiratua eman zion lanari, eta behar ziren zuzenketak eginda, ontzat eman zuen hura argitaratzea.", " 2012ra arte itxaron behar izan zen taldea berriz oholtza gainean ikusteko. Gasteizko Helldorado aretoan izan zen, Tito Aldama taldeko kideari egindako omenaldian (beheko bideoan  Hertzainak  kanta nola jo zuten ikus daiteke). ", "Bai, nire anaiaren heriotza. 14 urterekin istripu bat izan zuen Eskozian. Oso gogorra izan zen. Aita dena zalantzan jartzen hasi zen, zergatik zegoen mundu honetan, zein zen bere helburua bizitzan... Memento horretan, ardura ikaragarri bat sentitu nuen. Alaba bakar bilakatu nintzen, eta ezin nien gurasoei arazorik eman, hori sentitzen nuen. Hori gertatu eta bi urtera, gurasoek eskuzabaltasun handia izan zuten, eta New Yorkera bidali ninduten. Lagun bat zuten han, Samuel Rubin;  fundazio bat sortu zuen mezenas bat zen. 16 urte inguru nituen, eta urtebetez egon nintzen han. Urte zoragarria izan zen. Munduarekin topo egin nuen, kultura askotako jendearekin. Ordura arte, ez nintzen oso ikasle fina izan, eta, nota onak jasotzen hasi zirenean,  gurasoak harrituak zeuden; ingelesa irakasteko erabiltzen zuten metodoa oso ona zen, hori zen guztia [barreak]. Pintura ikasketak ere segitu nituen.", " Egonezin bat da idazlea idaztera behartzen duena. Barnean eraiki diren zaurietan lardaskan jardutea. Min horietan jardun baino gehiago, zubiak eraiki eta ahaztea proposatuta hauxe erantzuten du: \u00abBatzuetan ondo egongo litzateke. Baina, bestetan hobe da odol txarra atera arte zauria zabalik uztea, eta inoiz gatza botatzea era bai zauria gaiztotu dadin. Sendabideak ere beti ez dira onuragarriak izango. Itxi dezake zauria eta zornea barruan utzi\u00bb.", "Beste azpijoko ederra egin zidan umore beltzak. Izan ere, nire iruditegia ere martxan jarri zen eta izerdi patsetan noraezean korrika ikusten nuen jendea.", "Aurretik, elektrizitatez betetako ikuskizuna eskaini dute\u00a0Zea Mays taldeko kideek. Aiora Renteria eta enparauek ez dute hutsik egin, eta euren errepertorioko kanta ezagunenak jo dituzte. Bereziki txundigarria izan da 'Negua joan da ta' abestia jo duteneko unea; ikusleen garrasiek gortu dute bat baino gehiago. Sorpresaren bat edo beste ere eskaini du talde bilbotarrak: 'Bi bihotz, bi ero' kanta jo bitartean Daft Punk taldearen 'Get lucky' abesti ezagunaren zati bat interpretatu dute, ikusleak txundituta utziz.\u00a0", "Egun grisak dira eta paisaiarekin bat egiten dute, Pasaiakoarekin. Aterki hau erdi hautsia dago, lehenagotik ere banekien hori, baina ez dut beste bat erosi nahi. \"Gauze inkomodue ta galtzeko errexa guardosola, hau etzibek harrapauko behintzet\".", "Azken lau urteetan idatzitako 32 ipuin bildu ditu Iban Zalduak Sekula kontatu behar ez nizkizun gauzak liburu plazaratu berrian (Elkar). Ibilbideko 11. ipuin liburua du, eta, besteak beste, bi liberazioren ondorio ere badira ipuinok. Narrazioen luzeraren ingurukoa da bata: \u00abZergatik ipuin luzeak? Zergatik nobela? Idatziko dut ateratzen zaidana eta ateratzen zaidan moduan\u00bb. Zalduak literatura generoarekin loturikoa izan du bigarren lotsa-galtzea: \u00abNik joera bat izan dut, iragan bat daukat; zientzia fikzioaren fan baten iragana da. Hori geratu zait betirako markatua. Horrek lotsa ematen zidan lehen; gaur egun ez dit lotsarik ematen ia. Ez daukat lotsarik zientzia fikziozko ipuinak sartzeko ipuin ustez serioago edo errealistagoen ondoan\u00bb.", "Filma egiteko txinparta 22 urterekin sortu zen nire baitan. Andoaingo ESCIVIn amaitu nituen ikasketak, eta Urnietako Saroben ikastaro bat egiten ari nintzen Michel Gaztambideren zuzendaritzapean. Gidoi originala idatzi behar izan nuen tesi modura. Luzemetraia egiteko grina piztu zen nire baitan. Atxagaren \"Bi anai\" oso gertu sentitu nuen obra zen, eta erronka polita iruditzen zitzaidan animaliek kontatzen duten istoria erabat aldatzea eta beste ikuspuntu batera eramatera. Atxagari planetamendu hori egin nion. Erabakiorra izan zen hasiera-hasieratik ideia nahiko garbi izan nuela.", "Esparzak azaldu du zein den sekretua: \u00abPerretxikoekin begia trebatu behar da, zizak biltzeko betaurrekoak jarri behar dira. Mendian etenak aurkitzea da perretxiko bila ibiltzea, ezberdina dena ikustea hostoz eta kolore anitzeko geruzen artean\u00bb.", "Disko bikoitza da. Bizi dantza osatzen duten hamahiruna abesti eta kantukontuekin batera, Irri dantza diskoa doa opari, pailazoen beste hainbeste kanta eta lagun esanguratsuekin grabatutako Irri Irratiko pasarte biltzen dituena.", "Ez du sekretu handirik. Letxuga eta tipula basea sendo samarra da. Lau izkinetan tomate zati handiak, tomate ertain baten laurdena ertz bakoitzean. Hegaluze mendrezka eta piperrak oliotan egon dira, plateraren erdian kokatzen dituzte bat bestearen gainean.Olioarekin eta gatzarekin gozatuta dago gehienbat; letxugaren behe aldean dago gozagarri guztia. Jalea konturatzen denean errez nahastuko du mahaian.", "Leonard Cohenen kasik beste edozein kantu aukeratu nezakeen zerrenda honetarako, baita bere kantuen beste abeslariren baten bertsioren bat ere: Pettirena, esate baterako, kantu hau bera euskaratuta, edo Jeff Bucleyren Hallelujah, edo REM-en First we take Manhattan, edo Enrique Morenteren bat\u2026 buff, izugarria da kanadiarrak eman eta laga duena.", "Gaixotu nintzenean, inguruko ospitalera oinez joan behar nintzen, eta, azkenerako, ezin nuen. Pneumoniarekin ezin nuen ia arnasarik hartu. Botika ematen zidaten, baina ez ninduen sendatzen, mina kendu besterik ez.", "\u2018\u2018Oraina zabaldu, hedatu. Orainari biziraupen aukera bat ematen saiatzeko\u2019\u2019, diozu beste pasarte batean. Esan liteke, jazz literatura, literatura performatiboa egin nahi zenukeela? Unekoari, garrantzai emanez alegia.\r", "Eta zein da bere irtenbidea?Munduko goi mailako musikariekin jotzen daramat 6-7 urte. Talde desberdinekin aritzen naiz: Jordi Savall, Kanadako Constantinople, Sevillako Accademia del Piacere... Savallekin jotzera kasualitatez iritsi nintzen. Bere gitarra jotzaileak ezin zuen kontzertu batean jo eta proba egitera joan nintzen Austriara. Ondo moldatu ginen eta orain askotan aritzen naiz berarekin.", "Nahia Iparragirrerekin batera emanaldia egingo du plazan 19:30ean \u2013eguraldi txarra egiten badu, Santa Ana antzokian egingo dute emanaldia\u2013. Jarraian, Verdini dantza taldeak 'Dantzaria naiz' ikuskizuna egingo du.", "Willis Drummond taldearen etena baliatu eta bakarkakoari heldu dio Jurgi Ekiza gitarra jotzaileak. Bidehutsekin atera du diskoa, \"gordintasuna eta intimotasuna\" dituena eta lana aurkezten jardun du azken asteetan. Gaztetxean joko du, hilaren 26an.", "Albuma ixteko, The Field sintetizadore geruza desberdinez landutako fusio espazial eta birakaria da. Beste behin ere, hari multzoa nahasketan sartzen da, kantuari handitasun atsegina erantsiz, nahiz eta, bide erdian, eta olatu baten pare, abestiak belarriak jotzen dituen sintetizadore burrunbatsuen eztanda indartsu batekin. Kaosaren barruan ahotsek nonahi egiten dute igeri.", "Atea da jaialdiko gaia, eta atearen inguruan jardungo gara. Badaude ate mota asko; ateek balio dute zerbait irekitzeko. Liburu bat izan daiteke ate bat izatetik oso gertu dagoen objektua. Azken finean, liburuak horretarako dira: atean kax-kax jo, tapa zabaldu eta zuzenean mundu berri batera pasatzeko. Horretarako dira ateak, mundu bat eta bestea banatzeko, eta liburuek ere badute ate bat.", " Wazemank-eko Mikel Pagadizabalekin batera antzezlan bat egin genuen, imitazioetan oinarrituta. 13 emanaldi egin genituen. Baina nik ez dut inoiz antzerki eskolarik jaso.", "1. Zein da zure bertuterik maiteena: Bertuterik eza, edo, nahiago bada, ezintasunez betetako bertute txikien bilduma 2. Gizonezko batengan atsegin duzun dohaina: Adeitasuna, neurrian beti ere 3. Emakumezko batengan atsegin duzun dohaina: Adeitasuna, neurrian beti ere (zergatik nahiago izan beharko nuke beste gaitasun bat emakumeengan?) 4. Zeregin gustukoena: Lo egitea 5. Zoriontasunaz daukazun ideia: Liburu mendi bat nire zain edukitzea 6. Zorigaitzaz daukazun ideia: Liburu mendi bat nire zain edukitzea, eta zein liburu irakurri ezin erabakitzea 7. Kolore, eta lore, maiteena: Zuri, gorri eta berdea izan ezik, beste edozein; zalantzarik gabe geranioa 8. Zu ez bazina, nor izan nahiko zenuke: Galdera agian litzateke nork izan nahiko lukeen ni, ez duzu uste? 9. Non nahiko zenuke bizi: Orain, Joseph Brodsky irakurri eta gero, Venezian. Edo, tira, zuzenean Atlantidan 10. Prosazko autore gustukoena: Poetaren bat, adibidez William McGonagall 11. Poesiazko autore gustukoena: Narratzaileren bat, adibidez Amanda McKittrick Ros 12. Pintore eta musikagile gustukoenak: Pintoreak, gure seme-alabak, bizpahiru urterekin; musikagileak, edo hobeki, zaratagileak, gure seme-alabak, 11-13 urterekin 13. Bizitza errealeko heroi maskulinoa: gure auzoko postaria; eguna joan, eguna etorri, etxeraino ekartzen dizkidalako liburuak 14. Bizitza errealeko heroi femeninoa: gure auzoko okina; eguna joan, eguna etorri, aurpegian asmatzen baitit uneoro zehazki zer nahi dudan 15. Fikziozko heroi maskulinoa: Santi Leoneren edozein pertsonaia maskulino 16. Fikziozko heroi femeninoa: Uxue Apaolazaren edozein pertsonaia femenino 17. Gehien gogaitzen zaituena: Galdetegi zentzugabeak erantzutea 18. Zerekin zara barkabera: Barkabera direnen akatsekin, segur aski 19: Esapiderik maiteena: Ze telebista katetan emango dute hau?", "Ez da ohiko dramaturgia bat, zeinetan egun batean hasten diren gauzak, arazo bat dagoen, eta soluzio bat gero. Ez dakigu zein denboratan mugitzen garen, ez dakigu non gauden."]