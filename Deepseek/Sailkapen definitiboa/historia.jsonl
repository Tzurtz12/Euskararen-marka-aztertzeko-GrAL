["Kanpinera bueltan tenperatura eta giro atsegina zegoen, eta iluntzeko freskuran daukagun bidaia-gida batean hasi nintzen irakurtzen. Hau ezustea! \u00a0Ekialderantz ibili behar genuen gotorleku nagusia ikusteko! Gotorleku hau presondegia izan da denbora luzean, eta zulo honetatik ateratzen ziren \u00a0Guayanako Deabru uhartean edo Kaledonia Berrian gatibu lanetara kondenatuta zeuden \u201cbagnards\u201d. Inor ez omen zen itzuli.", "Eta Espainian? Espainian gainerako Mendebaldeko Europan demokrazia sortzeari ekiten hasiak ziren bitartean, guda zibila eta geroko frankismo ankerrak, zapalketak eta giza eskubideen urraketa sistematikoak jarraitu zuen. 1978ko Konstituzioarekin bide berria hasterakoan hautatu zen eredua amnistia eta ahanzturarena izan zen. Hortaz, biktimak guztiz desagertuta izan ziren behintzat 1999ra arte, urte horretan terrorismoaren biktimen lehenengo legea onartu zelarik. Ikusten denez biktimek, denek, ETArenak ere, ez zuten esparru publikoan presentziarik eduki, harik eta ETAren biktimak leku hori betetzen hasi ziren arte.", "Izan ere, 50 urte bete dira aurten Arrikrutzeko koban inoiz egin den aurkikuntzarik garrantzitsuena egin zela: leize lehoiaren (Phantera leo spelaea) hezurdura osoa aurkitu zuten I\u00f1aki Zubeldia eta Manuel Maroto gazteek, koban hamabi orduz galduta egon ondoren. Iberiar penintsulan orain arte osorik aurkitu den leize lehoiaren hezurdura bakarra da, 35.000 urte inguru ditu, eta Europan halako hiru besterik ez dira aurkitu. ", "Zuzenean, gora gora eta onginahirik gabe egina den iruzkinak gaur egungo Errusiaren errealitatean sartzen gaitu bere erroak aurkitzeko eta oroimen lana egiteko gisan.\u00a0Edertasun handiko eta poesiaz beteriko bidaia zinez pertsonala. Herri\u00a0 liluragarri horren errealitate eta misterioetan osoki sartu nahi duenak ez du huts egin behar.", " Vermeerren oihartzuna saihestezina da. Degasen lehenbizikoen lanekin duen kidetasuna nabarmena eta Ingalaterrako Whistlerren lanarekin duen harremanak bion arteko laguntasunari buruz hitz egiten du.", "I. R.: Gerra hasi zenean Langraiz Oka herri txikia zen, oso jende gutxi bizi zen. Orain jende asko bizi da, ez dira hemengoak, eta ez dute ezagutzen hemen gertatu zena. Iru\u00d2a Okako webgunea begiratzen baduzu ez da ezer jasotzen, aipatzen da kontzentrazio eremu bat egon zela, baina herriko jendea fusilatu zutela ez dute esaten, eta uste dut derrigorrezkoa dela zauri luze hau ixtea. Guk ez dugu eskatzen salaketarik, ezta epaitegietara joatea ere, baina herrian jendeak ezagutu behar du gertatu zena, eta izenak jakin behar ditu.", "Handiak. Lehen euskal hitzak eta esaldiak izango genituzke testuinguru autonomo batean. 180 bat berba dira eta hamar bat esaldi oso. Euskal filologia, historia, latinaren eboluzioa, erlijioen zabalkundea... arlo asko astinduko lituzke. Euskara idatziz erabiltzeko saiakera bat egon zela frogatuko luke; beranduko euskalduntzearen teoria betiko ezabatuko luke.", " Antzeko piezak agertu beharko ote dute beste nonbait, Frantzian adibidez? Honaino helduta, jar gaitezen hemengo indusketa batean aurtengo udan euskarazko grafitoa aurkitzen duen arkeologoaren larruan. Ai ama! Zer egin?", "Printzipioz, ikerketa abiatu dute gertatutakoa argitzeko. Antza, granada Guda Zibilekoa izan daiteke, baina poliziak jakinarazi du oraindik goizegi dela ezer baieztatzeko.", " Hasteko, Erromaren eta XVII. mendearen lotura azpimarratu beharra dago, garai horretan Erroma barrokoaren hiriburua zelako. Bernini eta Borrominiren garairik gorena dugu, mugimendua, kurba, biolentzia, pasioaren unea. Teatraltasuna da nagusi, ostentazioa leku guztietan azaltzen da, eta non-nahi agertzen dira argi-ilunak, kontraste goratuak, dramatismoa, Caravaggioren herentziaren aztarna. Eta mugimendu horren guztiaren erdian, Poussin.", "Ia hiru metro lodi eta ia zortzi metro altu den harresia da Muskizko Mu\u00f1atoiz gaztelura doanak lehenik aurrez aurre topatuko duena. Norbaitek harresia gaindituko balu, zuloa aurkituko luke beste aldean, inguru guztian. Beste harresi bat ere igaro behar da erdigunean dagoen eraikin nagusira heltzeko, eta dorre horren hormak ere metro bete baino lodiagoak dira. XIV. eta XV. mendeetan eraikitako egoitzaren beheko solairuak ez zuen ez aterik ez leihorik. Hermetikoa zen eraikina erabat. Irazgaitza. Borrokarako egoitza gisa eraikia dirudi, baina etxebizitza izan zen, Lope Garcia Salazarren bizilekua. Hori bai, kanpoko zein etxe barruko borrokek odolez bustitako bizilekua.", "Gaztelua eta ingurunea egokitzeko obrak bukaturik, Amaiurko gune historiko eta turistiko berria inauguratu zuten martxoaren 7ko ekitaldian. Ekitaldia Udalbiltzak, Amaiurko herriak eta Baztango udalak antolatu zuten,  \u201cHarritik herrira\u201d goiburupean eta gaztelua jende guztiarentzat irekia dagoela ospatzeko balio izan zuen.", "Hain zuzen, Nafarroako erresumaren independentziaren alde Amaiurko gaztelua defenditzen hil zirenak gogoratzea zen ekimenaren lehen helburua. Txalaparta doinuen ondotik, 1512-2012 Ekimeneko Patxi Abasolok hartu zuen hitza, Amaiurko defendatzaileen lana goraipatuz. Amaiurko Gaztelu Elkarteko Juan Mari Alemanek eta Julian Rekalde Amaiurko alkateak eskerrak eman zizkieten bertaratutakoei eta herriak bere etorkizuna erabakitzeko eskubidea defendatzeko aldarrikapena egin zuten. Oroitarriaren aitzinean aurreskua dantzatu eta lore eskaintza egin zen., Amaiurko plazara jautsi aintzinetik. Plazan, Bittor Elizagoien eta Manolo Arozenaren bertsoak eta Mila eta Fabianen jotak euskaraz aditu ziren. Gero, Fermin Valenzia historiadore eta kantari ezagunak Nafarroa Bizirik 1512-2012 Ekimenaren helburuak azaldu zituen eta talde honen egitasmoaren berri eman zuen. Hain zuzen, XVI. mendean Nafarroako erresumaren alde borrokatu zuten gazteluak mugarriztatzeko helburua du Ekimenak eta, aldi berea, ekain hasieran \u201c1512. urtean konkistatuak, 2012. urtean bizirik! izenburupean Iru\u00f1ean eginen den jaialdian parte hartzeko gonbitea luzatu zuen.", "36ko gerraren ondoren bakartzea  eta prekaritatea erabatekoak izan ziren. Kontuan hartu behar da Europan II. Mundu Gerra zegoela. Hala eta guztiz ere, Gipuzkoako lurraldea neurri batean pribilegiatua izan zen, gerra bitartean eskuindarren habia izan zelako, eta Francok udaldietarako toki gisa aukeratu zuelako. Horren eraginez, hemen bazegoen beste toki askotan ez zegoen jarduera.", "Ibaian zehar Erandio eta Barakaldo lotzen dituen \"gasolino\" gure herriaren historia eta kultura kolektiboaren osagai ere baden garraiobidea dugu. Erabilera eta presentzia handiko urrezko garaiak izan dituena bestalde.", "Neu ere harritzen nau ardum horrek. Badirudi erromatarrek (edo latina hitz egiten zuten monjeek) ekarri zituztela mahastiak Euskal Herrira, baina ez mahats ez ardo ez dira latin kutsukoak. Eta nik diot, gure mendietako zuhaitz basatienari izena aldatzeko indarra izan zuten erromatar haiek (fagus, hortik gure pagoa), nolatan ez zieten izen latina eman ardoari eta mahatsari?", "Panerotarren familiako giro nahasia ez zen inoiz sekretu bat izan, eta agerpen publiko nabarmena izan zuen Jaime Chavarriren El desencanto film dokumentalean (1976). Espainierazko zinemagintzaren historian leku garrantzitsua dagokio film horri, aditu askoren iritziz.", "Euskalnafarren historiari buruzko ikastaroa prestatu du irailean Hernani Errotzenek. Irailaren 7, 14, 21 eta 28an izango dira saioak, 19:15etatik 21:15etara. Izena irailaren 7ra arte eman daiteke herriaerrotzen@gmail.com helbide elektronikoan.", "Gailentzeak ematen du arrazoia, ez etikak. Bonba atomikoak milaka zibil japoniarren gainean leherrarazi zituen hegazkin-gidariari horregatik zitzaion zilegi heroiaren pare agertzea. Horregatik esan zezakeen publikoki, tente eta harro, ez zuela damurik, lasai ederrean egiten zuela lo, eta berriz ere egingo zukeela, bere aberriak hala eskatuko balio.", " Txorierriko bost herriak frankismoan behartu zituzten Bilbon txertatzera. Horretarako bi arrazoi zituen diktadurak, Aurrekoetxearen esanetan. Bata, ideologikoa: Espainia Handiak hiri handiak behar zituen. Beste arrazoiak handitasunarekin zerikusia du halaber, baina prosaikoagoa da: hirigintza-planak gauzatzeko lurra behar zen. Bilbokoa ez zen Euskal Herriko kasu bakarra izan, baina bai esanguratsuena. ", " LIBURU BAT BIDEAN. Euskal Ikasketen Zentroaren historia kontatuko duen liburua ere argitaratuko dute aurten, Nevadako Unibertsitateko Oral History Program izeneko programaren barruan. Zentroaren sorreran zein historian garrantzi handia izandako 11 laguni egindako elkarrizketak izango dira liburuaren ardatz nagusia, Pedro Oiartzabal ikertzaile eta liburuaren egileak dioenez. Elkarrizketatuen artean, William Douglass, Linda White eta Carmelo Urza daude, besteak beste. Argazkiz oparo hornitutako liburua izango da.", "Bai, denborarekin, bere funtzioa aldatzen joan da. 41 urte ditu; sortu zenean, EHU bera ez zen existitzen, eta unibertsitatean euskaraz ez zegoen ezer. Bazeuden irakasle batzuk bere gaiak euskaraz ematen zituztenak, baina maila antolatuan ez zegoen ezer. Orduan, UEU sortu zen eta Karlos Santamariak teorizatu zuen unibertsitate hori sortzeko lehen pausoa eman zuen. Hau da, euskalduna, lurraldetasuna aintzat hartzen zuena eta hori dena. Hor Elhuyarrek ere erruaren zati bat izan zuen...", "Narrazio historikoek gizartean nola eragiten duten, hor egin nahi du aztarka 'Eles transporten a morte'-k. Esperientzia kolektiboak ondu nahi dituzte egileek, ez \u00abontziak garbitu artean\u00bb entzuteko istorioak.", "Eta Reverien Ndikuriyo Senatuko presidentearen hitzek ondo erakusten dute zenbateraino den larria egoera. Bujumburako auzoetako agintariei kora hasteko eskatu zien azaroaren hasieran. Kirundiaz, lana esanahi du kora hitzak. Burundin, baina, badakite lana hasi esaten denean ez dela literalki esaten, hitz kode ilun bat baita, tutsiak hiltzera bultzatzeko erabiltzen zena. Ruandan. Genozidioan.", "1942an, Jos\u00e9 de Artechek, bere Elcano obran honako hau ere adierazi zuen: ontzia 1515ean Zarautzen eraiki zela. Baita ere Mairin Michellek Elcano the First circumnavigator-en (1958), Victor Maria Solak Juan Sebasti\u00e1n Elcano-n (1962), Juan Erenchun Onzalok Noticias hist\u00f3ricas de la villa de Zarautz-en (1970), Juan Jose de Alzugaray-k Vascos universales del siglo XVI-en (1988), Edward Rossetek Los navegantes-en (1998), Manuel Lucenak Juan Sebasti\u00e1n Elcano-n (2003), Gari Berasaluzek en Elkano, itxasoak emandako bizitza-n (2008), Willian A. Douglasek Basque explores in the Pacific Ocean-en (2015), Miguel Vilak El gran viaje-n (2018), Sabino Lauciricak Las columnas del imperio-n (2018), Agust\u00edn Rodriguezek La primera vuelta al mundo-n (2018), Alberto Apodacak Yo, Elcano-n (2018). Francisco Fernandez Gonzalezek ere hau baieztatu zuen Valladolideko Primus Circumdedisti me Nazioarteko Kongresuan. Baita Ignasi Serrahima Arbestainek El Mapa del fin del mundo-n (2019), Antonio Puente Mayorek Nao Victoria, la primera vuelta al mundo-n (2019), Leopoldo Stampak Los galeones de las especias, Espa\u00f1a y las Molucas-en (2020), Enriqueta Vilak Orbita laika-n (2020), Maria Saavedrak, C\u00e1tedra Internacional CEU Elcano-ren zuzendariak, La Raz\u00f3n-en (2020), edota Carmen Torres Lopezek San Lorenzo de el Escorialen 2021ean ospatutako Magallanes y Elcano: V Centenario de la primera vuelta al mundo kongresuan. Braulio Vazquez Sevillako Probintziako Artxibo Historikoko zuzendariak ontzia Zarautzen eraiki zela baieztatu zuen 2021eko abenduan Maltako Unibertsitatearen El viaje m\u00e1s largo erakusketan emandako hitzaldian.", "Sutegixan antolatzen dituzten zine emanaldien barruan, Tierra Y Libertad\u00a0filma eskainiko dute gaur (apirilak 15) gauean, 21:30etik aurrera. Espainiako gerra zibilean girotuta dago Ken Loach zinemagile ingelesak 1995ean eginiko gerra drama. George Orwell ingeles idazlearen Kataluniaren Omenez eleberrian oinarritua dago.", "Beharbada, norberak adierazi nahi dituenak inoren berbetan topatzeko grina horrek bultzatu du Ginzburgen hitzak euskaratzera. Izan ere, Zabaletak 1975eko irailaren 27ko gertaerekin duen lotura itzulpengintzatik harago doa: urte hartan Carabanchelgo espetxean egon zen, han ezagutu zituen geroago fusilatuko zituzten FRAPeko kideak, eta haietako bati euskara eskolak ere eman zizkion.", "Aurten bete dira 150 urte Eduardo Mokoroa musikaria jaio zela. Bere izena du udal musika eskolak eta aurtengo Xexili Egunaren inguruko emanaldian akordeoi taldeak eta ikasleen bandak parte hartuko dute.", "60 urte bete dira aurten Pio Baroja hil zela (Donostia, 1872-Madril, 1956). Urteurren hori dela eta, Gipuzkoako Foru Aldundiak hainbat jarduera antolatu zituen joan den hilean, idazlea omentzeko asmoz.Tartean, Pio Baroja. Den horretan ikusi dokumentala aurkeztu zuten, eta Felipe Juaristi (Azkoitia, 1952) da haren egileetako bat. ETBk emititu zuen filma, eta, orain, Interneten ikus daiteke.", "elkarrekin egon. Datorrela hil ala biziko borroka bat izango da, zeren bandoetako bakoitzak bai baitaki etsaia garaile irteten bada ez diola aukerarik emango\u201d. Hau Indalecio Prieto jaunak altxatzea gertatu baino hiru egun lehenago esan zuen.", "Zailagoak izan ziren Joseph Steib artistaren gerra urteak. Ihes egiterik lortu ez, eta erdi ezkutuan aritu behar izan zuen sorkuntzan, eta lortu zuen nabarmendu gabe pasatzea. Izan ere, subertsiboak ziren haren margolanetariko asko, eta aparteko gunea eskaini diote horregatik erakusketan. Hitlerri eskainitako karikatura zorrotza da piezarik deigarrienetariko bat. Txerri bat da haren kokotsa, adibidez, eta animaliaz animalia osatzen da aurpegi osoa. Bertrand Dorleac komisarioak azaltzen du burla: \u00abNonbait, Steibek bazekien diktadorea margolari frustratu bat zela. Eta, agian bazekien gehiago ere, hain zuzen ere aurpegiak margotzen ez zekielako ukatu baitzioten sarrera arte eskolan\u00bb.", " Ghettoan bizirik jarraitzen zuten juduek hilabete batzuk geroago poloniarrekin egin zuten bat eta elkarrekin aritu ziren erresistentzian. Sobiet Batasuneko soldaduak iritsi zirenean hiriburua erabat kiskalita zegoen. Beste okupazio bati ekin zioten orduan.", "Goizalde hartan etxea utzi zuenetik, Jonanek, zerbaitek huts egingo zuela ba omen zekien. Donibanera ez zela iritsiko esan zion egun horretan bidaia lagun zuen Jon Ander Larreategiri. Mugara heldu, kotxea utzi, eta seikotearen zain zeuden bi mugalariekin batera, helmugara iristeko zeharkatu beharreko mendia igotzeari ekin zioten. Bidean, ilaran lehena Jonan zen, dokumentuz beteriko maleta eskuan zeramala. Bera izan zen urrunean bi guardia zibil ikusten lehena, eta besteei keinua egin bezain laster, seikotea maldan behera korrikan hasi zen. Ordurako, errepidea guardia zibilez osatutako jeep-ez beteta zegoen. Errepidera heltzean taldea bitan banatu zen. Jonan nora joan jakin gabe, errepidean geldirik geratu zen. Larreategik korrika egiten zuen bitartean une batez atzera begiratu zuenean, bertan ikusi zuen Iharra, tiroz jota. Gaur egun Deustuko frontoia, Iharra frontoia da bere omenez.\u00a0", " Hurbilagoko egitateetara etorriz, 1931ko Lizarrako estatutua Hego Euskadiko lau lurraldeetako udalek gehiengo handiz hirutan ere onarturikoa; Telesforo Monzonek berak zioen bezala \u2013eta historialari askok\u2013, eskuineko jauntxoen (Rodeznoko kondea buruetarik) eta ezkerreko jauntxoen (Emilio Azarola buruetarik) traizio eta trikimailuz 1932ko ekainaren 19an baztertu ondoan nafarrek, berrogeita hamar bat hitzaldi egin zituzten Jose Antonio Agirrek, Manuel Irujok eta hirurek, besteak beste, Lizarra, Tafalla, Agoitz eta Lekunberrin, Nafarroa berriro euskal batasunera erakarri nahian.  El trio de la bencina  zioen Irujok zirela hirurak, izenburu bereko 1930eko aleman komedian, hiru gizaseme emakume batekin maiteminduta nola, berak Nafarroarekin halatsu. Baina Nafarroan ez ezik Oiartzunen, Durangon, Hego Euskadi guztian aipatu zuen Telesforok Nafarroaren garrantzia euskal abertzaletasunean. Alabaina, Molak eta Francok eta gerra sutu zuten, eta nafar gehienak Espainiaren menpeko euskaldunen aurka aritu ziren; eta hura Telesforo Monzonentzat euskal anaien arteko gerra mingarria bezain eramanezina izan zen, nahiz ez zuen zalantzarik izan faxismo espainolaren aurka paratzeko. ", "Ordu gutxian irauli zuten dena. Duela 80 urte, Espainiako armadako jeneral batzuek estatu kolpea eman zuten. Bozkalekuetan aukeratutako gobernua kentzea zuten jomuga. 1936ko uztailaren 17an Afrikan hasi, eta 18an penintsulara egin zuen; ez, haatik, espero zutena lortu. Erdibidean geratu ziren. Atzera egin beharrean, ordea, aurrera jarraitu zuten: gerrarako deia egin zuten.", "Astizek ikusi zuena orduko kronikek ere deskribatu zuten. Bost metroko altuera eta hamabi metroko zabalera hartzen zuen ur olatua izan zen, ura, lurra eta harria zekarrena, eta bidean harrapatzen zuen guztia irensten zuen. Uholdea mendiaren bi aldeetara barreiatu zen: batetik, Baigorri, Urepele, Banka eta Bidarrai uholdetu zituen, eta hildako bat utzi zuen Bidarrain eta beste bat Itsasun; eta, bestetik, Baztan aldera erori zen, lehenik Erratzu harrapatuz, eta, ondoren, Elizondo. Artean, Nafarroan ez zegoen zenbat euri bota zuen neurtzeko sistemarik, baina \u00abuharraren olatuak\u00bb utzitako ondorioak erakutsi zuen handia izan zela. Baztanen, Aritzakun eta Urritzateko borda gehienak galdu ziren. Erratzun, zer esanik ez. Etxe asko eraman zituen aurrean; landak hondatu zituen, eta azienda ugari hil zen. Eliza jo zuen uholdeak, eta absidea eta erretaula eraman zituen. Halere, barruan zegoen Pedro Inda erretoreak sagrarioa eta bere burua salbatu zituen.", "Aldizkariaren arabera, Kubako misiolaririk konnotatuenetako bat zen Iruretagoiena, ahaleginak eta bi egindakoa uhartearen askatasunaren alde, bere burua arriskurik gorrienean jarritakoa, \u00abhala Sierra Cristalen nola Iraultza hasiz geroko klandestinitatean, eta, ondorioz, hari-haritik salbatu zen behin baino gehiagotan tiraniaren atzaparretatik. Gogoan hartu zer egin zuen Lukas abade agurgarriak: Kubako patroia dugun Karitateko amabirjinaren 50. urteurrenean, haren irudia Kobreko santutegian hartu eta Errepublikako hiribururaino ekarri zuen pelegrinazioan herriz herri ibiliz, Karitateko ama kubatar guztiek ohora zezaten. Besterik ere egin zuen aita Lukasek, ordea: Ekialdeko eskualde heroikora joan zen Elizaren gurutzatuen fedea eramanez, Kubako askatasunaren alde eta tirania eteteko eta amiltzeko eskatuz\u00bb.", "Egun historikoen astea izan da. Atzokoa zelan, ez, 98 urte armistiziotik. Lapurtar, baxenabartar eta zuberotarrek badakizue, Europa osoan ospatzen da, baita urrunago ere, australiarren memorian ondo iltzatutako data da. Hegoalde espainiartuan, berriz, esangura berezirik gabeko eguna.", "\"1977an, Donostiako Zinemaldiak 25 urte bete zituen, baina, urteurren bat baino gehiago, 1977ko edizioa borrokarako gune bat izan zen: hiritik kudeatutako lehen jaialdia aldarrikapen politikorako plataforma bihurtu zen, eta, bertatik, jaialdi demokratiko berri bat irudikatu zuten\", azaldu du erakusketaren komisario eta Elias Querejeta Zine Eskolako ikerketa sailaren arduradun Pablo La Parra Perezek.", "Hori ere ez da erraza izango. XII. eta XI. mendeetako egurrak aurkitu beharko lituzke. \u201cSeguruenik egongo dira, baina asko bilatu behar da\u201d, dio Susperregik. Duela gutxi aurkitu zuen XIV. mendeko egurrak zituen etxe bat. \u201cZeharo harrigarria, kanpotik ikusita ez bailuke inork esango. Etxe arrunt bat da, nahiko txikia. Hori bai, elizaren ondoan dago; herriko lehenengoetako etxea izango zen, seguruenik.", "Agustin Zubikarai euskaltzainak ere horrelako abade baten berri eman zuen 1982an: \u00abAizpuru'ko abadea orozkotarrak almen andiko gizontzat euken. Sorgi\u00f1en eta lami\u00f1en lagun, eta eskutuko espirituen bildurgarri. Ainbat esaera eta gertaera dagoz erriko zarren kontuetan berari buruz. I\u00f1or ez ein zan ausartzen lengo denporetan Supelegor'eko kobara aurreratzen. Andra gazte edo umien oi\u00f1atsak sarri ikusi zituen artzai\u00f1ak bere artean, Anboto'ko damiak, Orozko'n, antxe eukan bere etxea. Zaindariz beteta; saiak, erderazko itzez buitreak zaindari. Sai oneik urrundu egiten ei ziran abadea bertara joaten zanean. Edo ta berak agintzen eutsen bazterrean gelditu. Garaigorta'ko aitzaren azpian barikuetan batzen ziran sorgi\u00f1ak be lotsaz begiratzen ei eutsen\u00bb.", "Berak sustatuko zuen erretaula. Santutegirako propio?\u00a0Uharte Arakil edo Iru\u00f1ea? Gatazka horrek hainbat mende ditu. Badakigu Nafarroako Erresumako gerra zibilean, frantziarrek Nabarreria auzoa suntsitu zutenean, katedral osoa hondatu zuten. Libratu zen bakar-bakarra Ama Birjinaren irudia izan zen (Santa Maria la Real). Gainerakoa, klaustroko esmalteak, Teobaldo erregearenak eta denak lapurtu egin zituzten. Santutegiko arkeologia indusketan Fran Valle de Tarazaga Montero arkeologoak hilobi multzo bat opatu zuen: 1274an akabatu zituzten zazpi pertsonena. Gure hipotesia da pertsona horiek hil zituztela esmalteak eta gurutzearen erlikia defendatu zituztelako. Bestela, erretaula Iru\u00f1ean egon balitz 1274an, Teobaldoren hilobikoekin gertatu bezala, desagertuko zen. Hori da gure ustea, nahiko sendoa nire iritziz. Baina, esan bezala, liburu honek, eztabaida, ikerketa urrunago eramatea.\u00a0", "Lehen suzko armak kainoiak izan ziren baina aurki agertu ziren gerrarako eraginkorragoak zirenak: eskuzko kainoiak. Eskuzko kainoiak garatuz joan ziren, espingardak asmatzeraino (suzko arma luzeak).", "Bartzelonako agintariek ezezkoa eman zioten urtebete lehenago. Ez zitzaien batere gustatu egitasmoa. 1889ko Erakusketa Unibertsala Parisen egitekoa zen eta Eiffelek hango agintariei eskaini zien dorrearen proiektua. Onartu egin zioten, baina erakusketa bukatu ondoren eraistekotan. 1887ko otsailean ekin zioten lanari, eta bi urte eta bi hilabeteren buruan utzi. Paristarrei ere ez zitzaien atsegin eraikitzen ari zirena. 250 langilek hartu zuten parte dorrea altxatzen. (Gutxi iruditzen zait, El Conquis-en denboraldi baten grabaketarako 200 lagunek lan egiten dutela aintzat hartzen badugu).", " Baina Paraguairi irabazteak ez die ezertarako balioko trinitatearrei, Suediak Ingalaterrari irabazten badio. Horrexegatik, Ingalaterrak, euren metropoli ohiak -Trinitad eta Tobago Ingalaterraren eskuetan izan zen 1962 arte -mesede hori egitea nahi dute.", "Turrillasek nabarmendu du frankismoaren errepresioari egin behar izan ziotela aurre, eta horrek eragin zuela mugimenduan. \u00abElkarrizketatu ditudan emakumeek ez zuten manifestazioetan parte hartzen; beldur handia zuten, eta, batez ere, ardura, senarrari zerbait gertatuz gero haurrak ezin zituztelako bakarrik utzi\u00bb.", "Zenbat urteko jarduna duzue hemen?\u00a0Asko, asko, asko. Pixkanaka goaz. Ez dakigu kobak zenbateko sakonera izan dezakeen, beharbada bost metroko sakonera dauka, bi edo hamabost. Beraz, pixkanaka-pixkanaka eta hamar urte erraz. Aztarnategiak esango du zenbaterako daukagun hemen.", "1918tik 1923ra, aurrenekoz; Primo de Riveraren estatu kolpea gertatu zen orduan. 1930 eta 1931 bitartean, Lorda berriz deitu zuten zinegotzi izateko. Diktadura indarrean zen oraindik, baina udal mistoak osatu zituzten: militarrek izendatutako zinegotziek eta aurretik zeudenek osatuak, alegia.", " Santiago Irakera doazen soldadu espainiarrek Santiagoren ordena militarraren gurutzea eramango omen dute paparrean josirik. Santiagoren ordenak ikaragarrizko ondasunak bildu zituen sortu eta lehenbiziko mendean. 1170ean eratu eta berrogeita hamar urte igaro orduko, mugaldeko hainbat gazteluren jabe zen ordena, horrek zekarren guztiarekin. Izan ere, haiek arduratuko ziren musulmanei konkistaturiko lurrak eta jendeak kudeatzeaz. Ondorioz, Santiagoren ordenakoek sekulako eragina izan zuten Gaztela eta Leongo erresumaren politikan. Erregeak orain jarri eta orain kendu egiten zituzten haien interesen arabera. Deigarria da munduko gidarien artean tiranoak jarri eta kentzeko ohitura zabaldu den garai hauetan Espainiako armadak Santiagoren ikurra aukeratzea.", " Asteazkenean, hilak 8, tropa frankistek orain hirurogeita hamar urte fusilatuen omenezko monumentua inauguratu zuten Hernaniko hilerrian. Ekitaldia instituzionala izan zen guztiz, eta Juan Jose Ibarretxe lehendakaria izan zen bertan, besteak beste. Hala, hari gutun bat emateko aprobetxatu genuen ekitaldia idatzi hau sinatu dugunok; bertan, ekintza horien aurka gaudela adierazi genion, marketin politiko hutsa direla uste baitugu, ez dutela justizia egiten frankismoarekin biktimekin, ustez haiek omentzeko badira ere. Hernanin izan ginen, lehendakaria egindako harreran, eta ondorengo idatzi hau eman genion, Ahaztuak 1936-1977 elkarteak eta beste hainbatek egiten duten lana -Hernaniko hilerrian hildako gure senideen eta frankismoko biktima guztien inguruan kontzientziatzeko, haiei gertatutakoa salatzeko eta haientzat Justizia eskatzeko- babesteko. Gure eskerrik beroenak egun hartan gurekin izateagatik, eta Juan Jose Ibarretxeri eman genion idatziak adierazi nahi duena zure pankartan labur-labur azaltzeagatik:", "Bien bitartean, Araba, Bizkaia eta Gipuzkoan zehar egindako ikerketa aurkeztu dute. Erromanikoko 292 ondare bildu ditu entziklopediak hiru lurraldeetan. Horietatik gehienak, Araban topatu dituzte ikertzaileek, 227; Bizkaian, 33, eta Gipuzkoan,  berriz 32. Baina kopuru horiek lekukotasunak dira, ez du esan nahi eraikin guztiak osorik daudenik. Izan ere, 65 eliza oso katalogatu dituzte, horietatik 62 Araban, eta gainerakoak Bizkaian. Lekukotasun horiek lau urtetako lanaren ondoren bildu dituzte, eta, ikerketa horren ondorioz, atera da hiru tomoko entziklopedia. Lekukotasun horiek kokatzeko, 183 plano eta 1.100 argazki bildu dituzte.", " XVI. mende inguruan beheraldia izan zen, ordea, eta XIX. mendean ia jendez hustu zen. Gerrekin eta ekonomiaren krisiekin behera eta behera egiten jarraitu zuen erromesen kopuruak. 60ko urteen inguruan, baina, berpiztu egin zen bidearekiko zaletasuna, eta berriz ere jendez betetzen hasi ziren bide zaharrak. Baita kontakizun berriz janzten ere.", "Horietako bat Jesus Mari Soraluze da. Ermuan jaioa 1950ean, bederatzi urte geroago familiak Ermua utzi eta Gasteizera joan behar izan zuen lan kontuengatik. Gasteizen Jesus Marik euskara galdu egin zuen, baina lortu zuen heldutan berreskuratzea gerora Abetxukoko ikastolako guraso saiatua ere izan zenak. Haatik, euskarak baino gehiago bestelako batek lotu ditu Korrika, Jesus Mari eta martxoak 3 hau betiko nire buruan. Dokumentalaren pasarte batean Jesus Mari ageri da 1976ko martxoaren 3ko Gasteizko sarraskiaren biktimen oroimenezko monolitoaren aurrean. Filmaren zati horretan entzuten da egun hartako Poliziaren grabazioa:", " Osaba Sabinen mozorroaz baliatu gara geure pertsonaia propioa sortzeko, baina figura historikoa defendatzeko edo gutxienez testuinguru egokian ebaluatzeko asmoa mantendu dugu. Ez da onargarria C\u00e1novas del Castillo esklabista zuritzen duen ganorabako batek Arana arrazista deitzea, edota ageriko nazionalista espainiarrek \u201c aranista \u201d irain gisa erabiltzea. Historiak eta hemerotekak asko laguntzen digu kasu hauetan, normalean ez dugu ahalegin handirik egin behar horrelako diskurtso hipokritak agerian uzteko. Bestalde, argi dago egiazko Sabinen alderdi batzuk ez ditugula behar bezala zaintzen, geure osaba Sabin kristau nominala besterik ez da, izatekotan, eta hiztegi nahiko gaurkotu, basati eta paganoa dauka . ", "Momoition bizi izan zirenen inguruko informazioa ere eman du Gerediagak. Ikerketetan ondorioztatutakoaren arabera, oso gazte hiltzen ziren; gehienak, 14 urte bete orduko. Dena den, adin hori gainditzea lortzen zutenek 30 urte inguruko bizi itxaropena zuten. Gainera, oro har, emakumeak gizonak baino lehenago hiltzen ziren. Gorpuak aztertuta, ondorioztatu dute emakumeetako asko erditzeko orduan zendu zirela.", "Nik beti erraten dut edukia arras inportantea dela eta ipuin hori arras ona da, gure tradizioan arras aspaldikoa. Aita Donostiak 1950ean desagertua zegoen ipuinaren az\u00adtarnak bildu zituen Bidasoko herrietan eta beranduago, Jose Mari Satrustegi Luzaide inguruan eta gehienbat Sakanan aritu zen lan berean. Ipuin horrek zer kontatu nahi duen galdegiten, irakurtzen eta ikertzen aritu nintzen, gero ilustratzeko, ilustratzaileak ez baikara dekoratzaile hutsak. Gure marrazkiekin zerbait kontatu behar dugu, idatziarekin dantzan, baina guk egiten dugunak ere edukia behar du. Hura izan zen Canorekin eta Blanchekin egin nuen lehenbiziko tailer hartara eraman nuen proiektua. Gustura gelditu nintzen emaitzarekin.\u00a0", "Bi diskotan dago banatuta musika, eta garai hartan kokatzen laguntzen duten testuak ere irakur daitezke zazpi hizkuntzatara itzulitako abestien hitzez osatutako liburu mardulean. Testuinguru historikoari buruz idatzi dute Pablo Perez-Mallaina Sevillako Unibertsitateko katedradunak eta Xabier Alberdi Euskal Itsas Museoko zuzendariak; Antonio Pigaffeta kronikagile veneziarraren testuak ere badaude \u2014bidaiaren kronika idatzi zuen\u2014, eta baita Elkanoren beraren jatorrizko testuak ere.", " Duela lau urte hasi ziren Mendebaldeko Saharan euskal arkeologoen eta sahararren arteko espedizioak egiten, eta balio handiko aurkikuntzak egin dituzte hiru espediziotan. Alabaina, duela hilabete amaitutako azken espedizioak, laugarrenak, eman du fruitu gehien. Andoni Saenz de Buruaga EHUko Historiaurreko irakasle eta espedizioburuak esan duenez, 300dik gora aztarnategi aurkitu dituzte Tiris eskualdean, Neolito, Paleolito Ertain eta Behe Paleolito aroetakoak. Tartean dira K. a. VI. eta IV. milurtekoen arteko hilobiak, \u00abbatzuk 20 metrokoak\u00bb, eta granitozko lurrean egindako grabatuak; antilopeak, hipopotamoak, elefanteak eta jirafak irudikatzen dituzte grabatuek. \u00abAztarna nahikoa daude eskualde honen azken 10.000 urteak zientifikoki ulertzeko\u00bb, esan du Saenz de Buruagak.", "Soraluze ez zen salbuespena izan, eta XV. mendearen amaiera alderako, aurrez garia eotzeko baliatzen ziren hainbat errota burdina lantzeko erabiltzen ziren. Ordurako, soraluzetarrak hasita zeuden armagintzan, oraindik, langintza horretan nabarmendu ez arren.", "Erdi Aroan, Aristotelesen ideiei jarraituz, Lurreko eta zeruko objektuak batez ere higidurari buruz lege natural guztiz desberdinez gobernatzen zirela pentsatzen zuten. Sagarra eta 1largia lege berberaz erlazionatzea ideia ausarta zen, beraz.", "Azken ehun urteotan, ordea, aldaketa izugarria jasan dute gure mendiek. Joan zen mendeko desamortizazioek, Lehen Mundu Gerrak, oidioa eta antzeko izurriteek eta hazkunde demografikoak kalte demasa egin zieten basoei eta, zaintzen ez zirenez, ordura arte errentagarriak ziren basoak balioa galtzen hasi ziren.", " Joan den irailaren 27an bete ziren 32 urte FRAP-eko hiru kiderekin batera, Angel Otaegi nuarbetarra eta Juan Paredes Txiki zarauztarra Francoren erregimenak erail zituela. Atzo, igandea, Ahaztuak 1936-1977 biktimen elkarteak Zarautzen omendu zituen duela 32 urte erail zituztenak. 300 lagun inguru bildu ziren omenaldian eta 1975ko irailaren 27 hartako gertaerak ekarri zituzten gogora. Jon Maia bertsolariak, berriz, Txiki eta Otaegi goraipatzeko hainbat bertso abestu zituen. Geroago, aurreskua eskaini zieten bost fusilatuei.  Omenaldiez gain, \"justizia\" eskatu zuten Zarautzen bildutakoek.", " Elorriaga hotela izandako etxearen barruan, Hazel R. Fretwell historialaria ez ezik beste hamarren bat lagun daude gure zain. Haien artean Eugenie Corta andre adinekoa, Jordan Valleyn jaioa, euskalduna, inoiz Euskal Herrian izan gabea (...) Eugenie Corta ere liburu batekin etorri zaigu. Jordan Valleytik II. Mundu Gerrara joandako gazteei buruzkoa da. 'Hau nire neba zen -esan digu mutil gazte baten argazkia erakutsiz-. Hau itzuli zen, baina bestea, Jim, gerran hil zen' esan digu. (...)", "Abuztuaren 31n, 1813an, soldadu ingeles eta portugaldarrek Donostia hartu zuten, bertan agintzen zuten Napoleon Bonaparteren tropak garaitu ostean. Espainiako Independentzia Gerraren testuinguruan, hiria setiatu eta su eman zioten, ezerezean utzita. Baina Setio Gerra esaten zaion guda hori ez zen soldaduen arteko norgehiagoka hutsa izan, nahiz eta testuliburuek horrela laburtu. Hiritarrak izan ziren erasoen biktima nagusiak. Hilen zerrendan ehunka izen agertzen ziren, arrantzale baten semea tartean. Horri eutsita, Josean Olabek (Donostia, 1967) Bixente izenarekin eman dio bizitza Zigorgabeko loria bere azken lanaren protagonistari.", "Material didaktikoak atontzen ari dira. Aurreratu dute eduki nagusia EITBk ekoitzitako Oinatz galduak dokumentala izango dela; bost kapitulutan egin zuten 1960tik aurrerako ibilbidearen azterketa, eta eduki horiek laburtu egin dituzte eskoletan emateko. Irakasleentzako argibide koadernoak ere prestatu dituzte. Hiru aholkulari aritu dira taxutze lanetan: Mariano Ferrer, Mari Karmen Garmendia eta Juan Pablo Fussi.", "Ravelek klasizismoaren eta musika amerikarraren eragina izan zituen kontzertu hau sortzerakoan. Pianistaren rola bakarlari lanetan aritzea da XIX. mendeko erromantizismoa irudikatuz, baina XX. mendeko Ravelen estetikaren parte eginez.\r", "\u00a0Aurreko larunbat eguerdian Burdinako kideek aurreko ikastutean egindako lanaren azalpena eman zuten Sorabillako elizaren arkupetan, adiskidantzazko bazkaria ospatu aurretik. Iraganari keinu bat egin nahi izan zioten agerraldia Sorabillan egitean, Joxe Ramon Berrondo Burdinako bozeramaileak aitortu zuenez, \u201cgure helburuetakoa auzolanean aritzea da. Iraganean auzolanean aritzeko eliza atarietan biltzen ziren. Eta guk ere ohitura horri eutsi nahi diogu. Iaz agerraldia Udaletxeko arkupean egin genuen eta, aurten, Sorabillako elizaren arkupeetan\u201d.Berrondorekin batera agerraldian izan ziren belaunaldi ezberdineko Burdinako kideak. Eta haiekin batera Andoaingo, Berastegiko edota Elduaingo Udal ordezkariak.Egindako lanaren laburpenaEremu zabalean lanean ari da Burdina, etorkizun hurbilean Leitzaran haranatik haratago zabalduko dutena. Berrondok aipatutako lan guzti horretatik hainbat nabarmendu daitezke.Leitzako sarreran, Urto aldean esaterako, kilometro eskaseko ibilbidea egokitu dute eta bertan garai bateko hainbat aztarna berreskuratu dituzte. Besteak beste, hiru karobi, meazulo batera sartzeko ataria eta bigarren batera sartzeko sarbidea. Eremu txikian ibilbide interesgarria, beraz. Andoainen ere, etorkizunean, antzeko ibilbidea egingo dutela iragarri zuten.Elduainen Ollokiko burdinola egitasmo handia garatzen ari dira, urteetan luzatuko dena. Burdinolaren tamaina uste zutena baino handiagoa denez, urte batzuk eman beharko dituzte lanean.Andoainen Andoain-Urnieta artean dagoen karobia berreskuratuz hasi zuten ikasturtea. Udaberrian ere, Txurreritik gertu eta Nafarroako zubi azpian bi garbitoki berreskuratu zituzten. Bestetik, udan Goiburuko plazan garbitokia, mahaiak eta hango harriak berreskuratu zituzten, \u201cGoiburun auzolanaren sena piztu dugu auzotarren artean. Lanean ikusi gaituzte eta gurekin lan egitera hurbildu dira. Etorkizunean ere auzolanean aritzeko proposatu digute\u201d.Udal ordezkariei eskerrak eman zizkieten, dirulaguntza nahiz materiala eskainiz emandako laguntzagatik. Burdinakoek eta baita Andoaingo alkateak ere taldera hurbildutako gazteen lana txalotu eta nabarmendu zuten. Egindako lan oparoaren azalpenak eskaini ondoren, Burdinakoek adiskidetasunezko bazkaria egin zuten.", "Artxiboari begira Historian zertxobait atzera eginez, San Joan bezperan egiten diren ekitaldiaren lehen aztarnak orain ia 100 urtetakoak dira. Hernaniko artxibora joz gero, ikus dezakegunez, azaltzen den lehen aldiz, hau da, lehen erreferentzia 1911 urtekoa da. Hernaniko Musika Bandari dagokionez, hau ere ageri da herriko artxiboan. Aurrekoa baino zertxobait beranduagokoa bada ere, honen lehen erreferentziak ia mende bat atzeragokoak dira. Idazkietan lehen aldiz 1913an agertzen da ekitaldia, bi urte beranduago.", "Bidaiak gauez egiten zituzten, tentuz, muga inguruan ugariak baitziren hala naziak nola Espainiako faxistak. Villaluze: \u00abBidasotik Behobiarako bidea [Gipuzkoa] errazagoa zen, baina beti zegoen zainduta. Orduan, mendira joan behar zuten, Erlaitz aldera\u00bb. Bide gorabeheratsu eta malkartsuetan ordu askoz ibiltzen ziren, berehala hondatzen ziren alpargata batzuekin. Maddik zapatez ere hornitzen zituen iheslariak. \u00abHitz egitea ere nahiko mugatua zuten, hizkuntzagatik, eta baxu hitz egin behar zutelako. Adi egon behar izaten zuten, Lesakarako bideko balkoitik adierazten zieten nondik joan, nondik ez...\u00bb.", " Bat-bateko onarpenik ezagutu ez zuen beste produktu bat tomatea izan zen ( Solanum lycopersicum ). Jatorriz Hego Amerikako landarea den arren, ez dago argi Perun ala Mexikon etxekotu ote zen, azken eskualde horretan K.a. VI. mendeaz geroztik dokumentatuta baitago. Nahuatl hizkuntzan  xictomatl  deitzen zioten, \u201czilbordun fruitua\u201d. Europan, haren lehen aipamenak XVI. mendekoak dira; Mattioli botanikari toskanarrak 1554an deskribatu zuen,  pomo d\u2019oro  (\u201currezko sagar\u201d) gisa, eta izen horixe du italiera modernoan ere. Hasiera batean, landare apaingarri gisa landu zuten. 1597an, John Gerard britainiarrak toxikotzat jo zuen, eta uste hori azkar zabaldu zen, batez ere, herrialde anglosaxoietan. 1697an, berriz, Napoliko errezeta-liburu batean aipatuko zuten, eta badirudi berandu gabe kontinente osoan zabaldu zela haren kontsumoa. ", "1936ko kolpea goratzeko eraiki zuten Madrilgo Erorien Harana. Monumentua bete ezinik, ordea, han hobiratu zituzten 12.000 errepublikanoren hilotzak ere. Ordutik, behin bakarrik onartu du Espainiak mausoleoa irekitzea: 1980an izan zen, eta Nafarroako hainbat herritako 133 gorpu atera zituzten handik.", "1977ko amnistiaren edukiek euskal gizarteak bere osotasunean defendatzen zuen amnistiaren esanahi eta edukien antza gutxi dute. Izatez, kontrajarriak ere badira. Izan ere, lege honen gauzatze praktikoa kriminal frankistentzako amnistia izan zen (haientzat guztientzat zigorgabetasun berme bat promulgatu zen). Erregimenaren aurkarientzat, aldiz, pairaturiko giza eskubideen urraketak ez errepikatzea bermatuko zukeen neurririk ezarri ez zen heinean, indultu baten eragin soziopolitikoa izan zuen. 1978ko konstituziotik eratorririko zilegitasun eta babespean, agintari militar, polizial, judizial\u2026 berberak, hau da, Estatuaren botere berak izan ziren biolentzia erabiltzen jarraitu zutenak, Mugimendu Nazionalaren legeen defentsaren izenean garaturiko biolentzia berbera.", "Ordukoak eta hangoak ez du gaurkoarekin eta gurearekin zerikusi handirik, baina ez esan izenak balio ez duenik. Abiatze berria, hasi, atzo urtebete hasi zen, ETAk armak utzi zituenean. Joan den asteko larunbatean Deia-n gaiaz galdetu ziotenean, Bernardo Atxagak erantzun zuen berak hiru marra jartzen dituela gertaeren bere marrazkian: bata, 1936an, \u00abgarai bat eta euskaltasuna ulertzeko modu bat\u00bb bukatu zelako; gero, hutsune handi bat \u2014\u00aborkestra isilik egon balitz bezala\u00bb\u2014 eta, 1965an, bigarren marra, orkestra joka berriro. \u00abHirugarren marrazkia 2011n hasten dela uste dut\u00bb.", "Espainian, zientzilari musulmanen hirugarren taldea aurki daiteke. Han Damaskoko lehenengo omeiar kalifatzaren ondorengo batek 755.ean Al-Andalus izeneko erreinu independentea fundatu zuen. Bertako Cordoban 970. urtean liburutegi bat eta akademia zientifiko bat ireki zituen. Geroago, antzerako eraundeak beste hirietan ere eraikiko ziren; Toledon bereziki. Garai hartan Abu-l-Qasis (Abulkasis) Cordoba-ko gorteko medikuak hogeitamar ataleko medikuntzari buruzko lan ikaragarria idatzi zuen. Azkeneko atalean kirurgia aztertzen da. Gai hau musulmanek nahikoa baztertuta zeukatela esan beharra dago.", "Kobazuloko sarrera lorategi eder batek apaintzen du, ingurua norbaitek maitasunez zaintzen duen seinale. Arku ederra dago haitzulo erraldoiaren gain-gainean. Tenpluei zor zaien begirunez, urrats geldoak egingo dugu orain, barrurantz, aho ilunerantz. Plaka xume batek haitzuloaren garrantzia gogora dakarkigu: honezkero hamarkada batzuk joan dira Boucher, Laplace eta Barandiaran ikerlariak Etxeberrikora aurreneko aldiz bildu zirela, barrunbeko altxorra identifikatzeko asmoz. Hamarkada batzuk, beraz, lamina jeloskorren begiradapean.", "Epelde 1914an jaio zen Azkoitiko Martirieta bailarako Muno baserrian. Familiatik zetorkion musikarako zaletasuna. Aita eta aitona dultzaineroak izan ziren, baina berak soinu txikia aukeratu zuen. Epelde-k anaia eta Egurrola izan zituen panderoan lagun besteak beste. Txapelketetan aritzeaz gain, hainbat plaza eta erromeria alaitutako trikitilaria izan da Epelde.", "Joan zen larunbat eguerdian, Mauthausengo kontzentrazio eremuan egon ziren bi billabonatarrak gogoan izan zituzten Villabonan, Aritza kultur elkarteak eta Oreretako La Ilusion elkarteak antolatutako ekitaldi-omenaldian. Villabonako Kale Nagusian jaio ziren eremu hura ezagutu zuten Adolfo Lozano eta Alberto Beaufort, Mauthausengo eremuaren ondoan zendu zen lehena. Aske geratu zen bigarrena. Adolforen alaba eta senideak Villabonan izan ziren larunbatean, Aritza eta La Ilusion elkarteko kideak, Villabonako Udaleko ordezkariak nahiz herritar ugarirekin batera. Oinkari dantza taldeko dantzariek dantzatu zuten bertan eta Amaia Agirre bertsolariak bertsoak abestu zituen. Amaitu aurretik, Adolfo eta Albertoren jaiotetxeen aurrean, plaka bana jarri zuten, gune bakoitzean Aurreskua dantzatzearekin batera.\u00a0 \u00a0 Argazkiak / Bideoa", " Al Shafi'i Arabiatik iritsi zen Egiptora, IX. mendean, eta islameko lau errituetako bat sortu zuen. Santu musulman handienetako bat da, eta jendea erromesaldian joaten da haren mausoleora. Erdi Aroaz geroztik toki islamiar sakratuenetako bat da Kairon. Sayeda Nafesaren mausoleoa da bisita ugari jasotzen dituen beste bat; Mohamed profetaren birbilobaren alaba izan zen. Erromesek haren hilobia ukitzen dute, bedenkazioa lortzeko.", "Sasoi batean militarrez bete ziren lur hauek gaur egun arkeologoen topaleku dira. Nazioarteko Brigaden ekimenez eta CSICek koordinatuta, abian da International Brigades Project ekimena, gerra-paisaia honetara arkeologiaren ikuspegitik hurbiltzeko helburuarekin. Tartean EHUko Ondare Eraikiari buruzko ikerketa Taldea dago.", "Urte guztiek dakarte efemeride borobilik, eta 2022an bi euskal idazle esanguratsuren heriotzen urteurrenak izango dira: aurki, urtarrilean bertan, hamar urte beteko dira Jose Luis Alvarez Enparantza Txillardegi hil zenetik, eta urtearen amaieran, berriz, 50 urte Jon Mirande hil zenetik.\r", "Frantziako herrixka txiki batean bizi ginen orduan. Gerratik ihesi joandakoan Frantziako armadako kapitain batek hartu gintuen beren etxean. Lau neba-arreok, gurasoak eta koinata. Baserrian egiten genuen lan, baina alemanek Frantzia hartu zutenean ez genuen aterabiderik izan. Beste kontzentrazio esparru batzuetatik igaro ostean Gursera eraman gintuzten. Hilabetez egon nintzen.", "Pauen bizi bada ere, bere sorlekuko Zuberoarekin harreman hertsia atxikitzen du, besteak beste Hau aldizkariko lantaldea dela medio. Liginagako sortetxetik abiaturik, bere ikerlanetan ere etxeak antzinako gizartean zuen paperak garrantzia handia du.", "Baionaren bisita gidatua egitea proposatzen du aste honetan 'Hitza'-k, Iban Regnier ofizioz gida denarekin. Bisitari multzoei eginarazten dien itzulia proposatu du bere hiria maite duen gida euskaldunak, karrika batetik bestera, historia, arkitektura eta beste kontatuz.", "80 urte joan dira 1936ko kolpe militarretik.\u00a0Bakearen, Bizikidetzaren eta Giza Eskubideen Zuzendaritza Nagusiak antolaturiko jardunaldiek europar faxismo eta bortizkeria politiko eta sozialaren prozesuei buruzko hausnarketa abiatu nahi dute, berreskuratu behar den iragana, eta horren gainean begirada etikoa eta kritikoa proiektatuz. Gatazka horietan izuzko ondarea diseinatu zen, eta ondare hori Bizikeditza eta Memoriaren Toki bihurtu behar da.\u00a0Toki horiek adeitasunean, bakean, demokrazian eta bizikidetzan oinarritutako\u00a0balioen adierazgarri izan behar dira.\u00a0Halaber, memoria bizia eta aktiboa eraikitzeko tresnak izan behar dira, baita iraganeko zein gaur eguneko giza eskubideen urratze prozesu guztiekiko memoria kirtikoa ere, etorkizunari begira berriz ez egiteko bermeak ezartzeko lagungarri.", " Errusiarrak sartu ziren Budapesten, 1945eko urtarrilean. Lehen astea ez zen askoz hobea izan: \u00abLapurretak, bortxaketak... bospasei egunez. Barrenak husten utzi zieten soldaduei\u00bb. Gerla bukatu bai, bukatu zen, udaberri hartan bertan. Aitarekin Bartzelonan bildu zirenerako, ordea, ia bi urte igaro ziren. Bartzelonan egonkortu ziren, han egin zituen unibertsitateko ikasketak Vandorrek, eta han aritu da irakasletzan, eta juduen holokaustoaren berri ematen: \u00abHolokaustoak aurpegi asko ditu. Guztira 11 milioi pertsona hil zituzten: arerio politikoak, homosexualak, elbarri psikikoak, Espainiako errepublikanoak... Zati txiki bat hil ziren kontzentrazio esparruetan\u00bb. Lur azpiko meategietan edo lantokietan esklabo gisa, fusilatuta, sinagogetan erreta... Sei bat milioi judu hil ziren. Holokaustoa zer izan zen kontatu beharra sentitzen du Vandorrek: \u00abEz da nahikoa datuak ezagutzearekin, hausnartu egin behar da hartaz. Hezi behar dira haurrak eta gazteak tolerantziarako eta aniztasunerako\u00bb.", "Iurretaren historia aztertu duten historialariek argitu dutenez, izenaren idatzizko lehen aipamen hori San Martin monasterioari lotuta egon liteke. Hain zuzen, Antso IV.a Nafarroako erregeak Iurretako San Martin oparitu zion Donemiliaga Kukulako monasterioari (Errioxa, Espainia). Opari hori Durangoko kondea eta Bizkaiko Jauna zen I\u00f1igo Lopez Ezkerraren eta Toda Fortunez Ortiz Aulestia haren emaztearen oniritziarekin egin zuen erregeak, iturri berek azaldu dutenez. Uste dute oparitutako monasterioa gaur egungo Amatzako San Martin baselizaren aurretik zegoen eraikuntzaren bat zela.", " Sierra Leonako gerra zibileko biktimen argazkiak ziren. Hankak aihotzarekin moztu zizkieten gazte batzuei, eta euren trauma futbol taldearekin gainditzen saiatu ziren. Brasilen, Ingalaterran eta Errusian aritu dira futbolean, hanka batekin jokatuz. Nire istorioak ilunak dira, baina haien atzean argi izpi bat bada.", "Ekainera bitartean, entseguetan jarraituko dute, eta seguruenera Inperioa erori aurretiko erromatarrek godoei aurre egiteko bideak asmatzen jarraituko dute. Zorte ona izan. ALEA IACTA EST.", " 1950. urtean eraiki zuten Gasteizen lehen autobus geltokia, Frantzia kalean, egun Artium museoa dagoen lekuan. 1931. urtean aipatu zen lehengoz geltoki horren beharra, baina 19 urte behar izan ziren egiteko. Jesus Ginea izan zen eraikinaren egilea. Bi solairu zituen, eta 10 nasa. 1994. urtean bota egin zuten.", "Balearen ehizan eta bakailoaren arrantzan XV. mendetik nabarmendu ziren euskaldunen ospea ezaguna da. Historia hori eta Albaolan egiten ari diren San Joan baleontziaren errepika aitzakia hartuta, iaz, ekainaren 14tik 24ra, Ternuara bidaia zientifikoa egin zuten Kanadako, Estatu Batuetako, Irlandako eta Euskal Herriko hainbat aditu eta zalek, tartean Angel Ugarteburu elgoibartarrak. Red Bay-n San Joan galeoia aurkitu zuten taldeko buru Robert Grenier itsaspeko arkeologo quebectarra eta haren laguntzaile izandako Manu Izagirre ikertzaileak gidatu zuten bidaia hura, eta orain, han jasotakoarekin, La memoria del arp\u00f3n dokumentala ondu dute. Ekainaren 4an estreinatu zuten dokumentala Donostiako akuariumean eta ekainaren 17an telebistan ikusteko aukera izango da, TVE2n, 19:45ean. Ikus dokumentalaren aurrerapena hemen.", " Gernika erakustoki bihurtu nahi dute apirilean. Bisitariek kolpea senti dezaten nahi du bertako alkateak. Shock efektua, nonbait. Horretarako, bonbardaketa berritu, baina oraingoan lorez edo poesiaz, ez dauka oraindik argi. Nobel saridun batzuk ere gonbidatu nahi ditu, ez daki oraindik nortzuk baina. Hiroshima eta Nagasakiko ordezkariak ere bai, eta Coventry, eta Dresde... horietan ere izan baitziren bonbardaketa anker eta gupidagabeak. Nahi dute Gernikako udal agintariek bonbardaketaren 70 urteurrena gogoratu. Picassoren koadroa ezin ekarri baina, haren errepika bai jarriko dute Foruen plazan. Ondo, baina eta zer. Gerraren erakustokia bai, baina bakea biziko duen Gernikarik nola.", "Horixe aldatu dela! Nire gazte garaian ez zen kale etxerik. Erretore etxea, kontsejua, Goikoetxearen aurrealdea eta Irabide, horiek baino ez. Eta hemen ondoan zegoen\u00a0Buztina palazioa\u00a0esaten zitzaiona. Gaiztarro familiarena zen, eta garai batean, esaten dutenez, inguruko etxe guztien jabeak ziren. Gu, berriz, maizterrak ginen, gure aitona-amonek etxea erosi zuten arte.", "Zundaketak erakutsi du nolakoa zen galtzada: \u00abGaltzada luzera markatu, lurra hustu, eta, lehenik, harri koskor handiekin, eta, ondoren, ibaietako hartxintxar finarekin eta buztin apur batekin betetzen zuten. Zaldi eta astoen apoetara egokitzen zen bidea\u00bb, azaldu du Txoperenak. \u00abLiburuetan beti ikusi dugu galtzadak harrizkoak eta oso politak zirela, baina hiri barruko bideak ziren,  korrika egin zedin galarazteko. Beste bideok aproposak ziren abiada bizian joateko zaldunak edo asto zein zaldiek tiratutako gurdiak\u00bb.", "Laurogeiko hamarkada amaiera zen. Jacques, autoan eseririk, ekialdeko herrialde bateko gasolindegian zegoen, ijitoak, musika-katxarro-tratanteak iritsi zain. Carlo Antonio Testore biolin garesti-garestia lau zloty-ren trukean saldu zioten haien esperoan.", " Surrealismoaren gai nagusi bat izan zen emakumearen izaera zigortzailea: erakargarria eta hiltzailea izaten zen aldi berean. Hala ere, ideia horren erakuslerik garrantzitsuenetarikoa aurretik aurki dezakegu Edvard Munchen lanetan. Horietan, emakumeen figurak banpiroetan, hildakoetan eta mamuetan gorpuzten ziren, gizonezkoak haiekin hondamendira eramanez. Irudikatze horrek badu beraz hemen oihartzuna, Toporren eraginen zabaltasuna adieraziz.", "Oroimena borroka da. Eta borrokak aurrera darraielako dakargu gaur gogora orain dela 25 urteko gau ilun hura. 1991ko urria; Euskal Herria ez zen aske, langileak ez ziren euren bizitzen jabe, kartzelak presoz beteta zeuden... Eta Kabi, eskuartean zerabilen lehergailuak eztanda egitean, hil egin zen.", "ARITZA VILLALUENGA; UPV/EHU: Haitzulo barruan zatikatu egiten zuten animalia, eta hezurrak puskatzen zituzten barruko muina eta jateko. Eta puska horiek suharrizko mozketa markekin geratu zaizkigu, edo perkusioak, kolpeak, ikus ditzakegu.", "\u00abMaterial haiek ez zuten balio zientziarako. Gure profesioa ere arriskupean jarri zuten\u00bb, esan du, gogor. Herio errituetarako plater baten aurkikuntza kontatu du zehatz. Platera atera zuten, eta momentuaren argazkiak ere badaude. Ateratze lana egun batez hasi zuten, baina hurrengoan jarraitu behar izan zuten, luzatu egin zitzaielako. Hurrengo goizean, hiru profesional joan ziren hara, \u00absei begi aditu\u00bb; \u00abkontu handiz\u00bb igurtzi zuten, apurtuta baitzegoen, eta, barrualdeko lurra kendu ziotenean, \u00abmarka bakar bat ere\u00bb ez zioten ikusi. \u00abGarbiketa gunean agertu ziren grafitoak arratsalde hartan bertan\u00bb, kontatu du. Barrualdean zegoen grafitoa, eta euskarazko idatzi bat zeukan. \u00abHaluzinatuta gelditu nintzen\u00bb.\r", "Galdakaoko baserriei buruzko informazio zaharrena XIV. mendekoa da, eta asko desagertu dira. Baina, burdinolek bide bat markatzen zuten moduan, baserrien antzinako izen batzuek \u2014egun askok berria hartu baitute\u2014 ibilbide posible bat iradoki zidaten. Aurkitzen nituen pista guztiak noranzko berari jarraitzen zioten.", "1995ean, euskal zinema saritzeko helburuarekin aukeratu zituzten lau zinemagile eta Euskadiko Filmoteka 1995eko Argizaiola sarirako. Larrukert izan zen bat. Larrukertek eta Nestor Basterretxeak, 1968an, Ama Lur filma sortu zuten, euskal kulturaren eta ohituren gaineko filma.\r", " Uztailaren 18ko kolpe militarraren ondoren, faxistek Nafarroan hildako milaka eta milaka biktimetako baten izena ageri da Fermin Valencia nafarraren abesti horretan, bai eta krimen hori non izan zen ere. Kopla horretan ez dira aipatzen, ordea, errekete edo falangistak -Julio Redin, adibidez-, guardia zibilak -Arana, besteak beste, el del puesto de Artajona-, edota 1936ko abuztuaren 15ean Larragako seme Vicente Lambertoren erailketan eta haren 14 urteko alaba Maravillas Lamberto Yoldiren bortxaketa eta erailketan parte hartu zutenak, Larragako Udaleko idazkaria esate baterako.", "Aranzadi elkartekoek zehaztu dutenez, bi teknikarik bi egun osoko lana behar izan dute, 30 metro koadroko gunea garbitzeko eta bisitarako prest uzteko. \u00a0Bisiten eta museoaren inguruan informazio gehiago nahi duen pertsona oro Zarauzko Arte eta Historia Museoarekin harremanetan jar daiteke telefonoz, 943-835281 zenbakira deituz edo Internet bidez, info@menosca.com helbide elektronikora mezu bat bidaliz.", "Transilvania (egungo Errumania), 1713. Erromatar garaiko urrezko txanpon bat, aureo bat, aurkitu zuten. Erromatar aureoek izan ohi zuten purutasunik ez duenez, faltsua izan zitekeela ere pentsatu zuten, eta txanpona Glasgoweko Unibertsitateko Hunterian museoan egon da gordeta 300 urtez, numismatika bilduma batean ia ahaztuta.", "\u00abEskolan ez digute Gurseko kontzentrazio esparruaz hitz egin, hementxe egon arren\u00bb. Oroimen istorikoarekin nola jokatzen dugun aztertzeko, 'road movie' bat egin du dantzariak, euskaldun askoren presondegi izaniko Gurseko atxiloketa gunetik Auschwitzerako bidaia kontatzeko. Pierre Johann Suc. Koreografoa", "Halaber, Yamazakik antzinako Erroman kokatu du  Plinius  komiki-sorta. Erromatar Inperioaren eta Japoniaren arteko loturak xelebre samarra dirudien arren, egilearen esanetan hainbat paralelismo daude bi munduen artean: \u201cTestuinguru espiritual politeista, bainu komunak, kanpoko ekarpen kulturalak baliatzeko gaitasuna...\u201d. Gainera, joan den irailean hainbat erromatar txanpon aurkitu zituzten Okinawako Katsuren gazteluan, eta aurkikuntzak Erromatar Inperioaren eta antzinako Japoniaren arteko harremanei buruzko galdera asko eragin ditu.", " Pedro Etxeberria EHUko historia irakasleak erretaula historiaren eta artearen talaiatik aztertu du; besteak beste, egilea, tankera, egitura eta dekorazioa, arte estiloa eta dekorazio programa landu ditu. Dokumentazio grafikoa ere egin du, azalpenak eta arrazoiak justifikatze aldera. Bestalde, Xabier Martiarena Gipuzkoako Foru Aldundiko tailerreko zaharberritzaileak erretaula egiteko moduaz ari da. Horretaz gain, kontserbazio egoeraren diagnostikoa eta berrikuntza prozesua ere azaltzen ditu. Martiarenak dokumentazio grafikoaren bitartez azaltzen eta arrazoitzen ditu ondorioak.", "Mozioa aurkezteko, hainbat azalpen eta datu eman zituzten Zuztarrak Errotuz taldeko kideek; besteak beste, honako hau: \"1200. urtera arte, Leintz bailara osoa, Arrasate barne, Nafarroako Erresumaren baitan zegoen, baina Gasteizko setioaren ostean, Gaztelako Erresumak Gipuzkoa, Araba eta Durangaldeko lurrak konkistatu zituen, Alfontso VIII.a buru zutela. Garai hartan, ez zen existitzen egun ezagutzen dugun Gipuzkoa, eta lurralde horretan hiru entitate zeuden: Aitzorrotzia, Ipuscaiako Lurra eta San Sebastian. 1200ko konkistaz geroztik, Gaztelako eta, gero, Espainiako erresumakoa da ofizialki\".", "Filma \u00abbiziki inportanta\u00bb zaiela azpimarratu zuen Bidartek: \u00abTransmisioa egiteko belaunaldi berriei. Erakusteko horra zer gertatu den 30 urtez. Horra zergatik borrokan sartu garen. Horra, gure ustez, zer ekarri duen eta nola ikusten dugun gaurko egoera\u00bb. Gaur egungo gazteak \u00abnahi dutena eginen badute ere\u00bb, hori guztia kontutan hartu behar dutela uste du Bidartek: \u00abBiziki inportanta da memorioa atxikitzea. Ez jakitea aitzinetik zer pasatu den, horrek itsutzen du\u00bb.", "Burroughs Wellcome konpainia farmazeutikoak egin zituen esperimentuok, eta Cork Unibertsitateko Michael Dwyerrrek salatu duenez, harrera etxeetako  2.051 haur erabili zituen 1930eko urteetan, difteriaren kontrako txertoa testatzeko, gurasoei baimenik eskatu gabe.", "Gerra garaian Ezkaba gainean / presondegi izugarria egon zen. / Ondoren gaztetxo nintzela soilik soldadu talde bat zegoen. / Etxe asko eraiki zituzten / herri txikitan, Ezkabapean / auzo berritan, Ezkabapean. / Ezkabapean, poza eta mina neure bihotzean\u201d. Balerdi Balerdi musika taldearen  Ezkaba  kantaren lerroak dira, herritarren memorian eta orainean grabatutako zertzeladez osatua. ", "Baina urrunago ere heltzen da bilduma. Kubismoa hil osteko kubismoa ere jarri dute ikusgai. Izan ere, 1920a da, aditu gehienen ustez, kubismoaren arorik kanonikoenaren amaiera urtea. Baina iraun egin zuen joerak, eta horren erakusgarri ere bada Bilboko bilduma. Kubistek utzitako ondarea berriz irakurri eta eraldatzen saiatzen dira Daniel Vazquez Diaz, Louis Marcoussis eta George Valmier, esaterako. Eta horiei eskaini diete azken aretoa.", "Agirietatik ondoriozta daitekeenez, Anoeta ez zegoen nobleziaren botereetara makurtuta, eta baserrien komunitatea izan zen taldearen erabakiak hartu eta herriaren bilakaera zuzendu zuena. Horrenbestez, XV. mendetik XVI. menderainoko lehen fasean, baserriak izan ziren protagonista. Nagusitasunari urte luzez eutsi zioten baserriek. Horien bigarren zabalkundea XVII. mende bukaeran hasi eta XVIII.aren hasieran eman zen. Baserri berriak sortu ziren, nahiz eta euren lurrak ez ziren nekazaritzarako horren oparoak. Azken baserriak hirugarren fase batean eraiki zituzten, XIX. mendean. Lursail nahikorik ez, eta Iturralde izan zen eraikitako azken baserria.", "Kronikek diote erorikoa izan zuenean Azkue etxera bidean zihoala. Nondik abiatu zen ez dute kontatzen, baina pentsatzekoa da Euskaltzaindiko eraikina izan zuela abiapuntu. Akademiak garaian Arriagaren atzeko aldean zuen egoitza, Erribera kaleko seigarrenean, eta Azkue egunero joaten omen zen bertara. Ez zen alferrik hango nagusia erakundearen sorreratik bertatik, 1919an.", "Antxieta arkeologia taldeak egoitza berria du Soreasu eraikinean, eta haren inaugurazio ekitaldia egingo dute ostegunean, 18:30ean hasita. Herritar guztientzat irekia izango da ekitaldia, eta bertaratzen direnek lokala eta taldeko kideek egiten duten lana ezagutzeko aukera izango dute. Udalak nahiz Antxieta taldeak ekitaldira joateko deia egin diete herritarrei.", "Memoria bizia eta aktibo mantentzeko lana izanen dela nabarmendu du Bake eta Elkarbizitzako zuzendari Alvaro Baraibarrek. Hala, Nafarroan fokoa Sartagudako Memoriaren Parkean jarri du. Baina baita, Erorien Monumentuan edo Ezkabako Gotorlekua ere. Horietan memoria historikoa nola landu daitekeen aztertzeko baliatuko dute MEMSITE proiektua.", "Gaur egun bizi dugun egoera lortzeak hainbat hildako utzi zituen bidean; haietako bat nire alboan  hil zuten poliziek. Oraindik gogoan dut balak utzitako zuloa non dagoen. 1973an, Gasteizko martxoaren 3ko gertakariak zirela eta, manifestazio bat egitera gindoazen Basauriko kuartelen parean protesta egiteko. Gaur egun Agirre lehendakariaren kalea denaren sarreran, farmaziaren alboan, Guardia Zibilaren jeep bat gelditu eta tiroka hasi zitzaizkigun. Kargagailu oso bat hustu zuen gure aurka. Nire alboan zegoen Vicente Anton Ferrerori buruan jo zion bala haietako batek. Oraindik gogoan dut nola lurretik hartu eta farmaziara sartu genuen bi kidek. Garaiko autobus txiki batean sartzen ahalegindu ginen, baina botikariak argi utzi zigun Vicente jadanik hilda zegoela.", "Kepa Ordoki MHB elkarteak gogorarazi du,\u00a0\u201cOroimen historikoak eskatzen duen errespetua ezinbestekoa da, herrien etorkizuna eta pertsona aske eta solidarioen garapenerako. Horregatik, Behe Bidasoko bizilagunak deitzen ditugu egiaren berreskuratze eta zabalpenean elkarrekin egoteko, azaroak 27 eta abenduak 1 artean, burutuko diren ekintzetan\u201d.", "Zugaza inaugurazio ekitaldian parte hartzekoa zen, baina azkenean ezin izan du bertaratu. Bere ordez, erakusketa antolatzen lankide izan duen Jose Julian Bakedano (Durango, 1948) idazle eta zinemagileak eman ditu azalpenak. \"Erakusketa dokumentatua da. Gerra Zibilaren gaineko testigantzak jaso dira hainbat bidetatik; kartelak, argazkiak, koadroak...\", azaldu du.\u00a0"]