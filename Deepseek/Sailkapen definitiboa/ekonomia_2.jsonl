["Enpleguaren kasuan, \u00abjoera orokorrarekin bat\u00bb datorrela azaldu du ganberako buruak. \u00abDezelerazio arina, baina, hala ere, positibo dago\u00bb. Enpresen %17k lantaldea handitzea aurreikusten dute, eta %6k murriztea. Zubiaren arabera, \u00aberresistentzia\u00bb horren kausak dira \u00abenpresek langileak aurkitzeko dituzten zailtasunak eta lantaldeak argaltzeko duten erresistentzia logikoa\u00bb.\r", "Bide azpiegituretako sailaren lorpenen ildotik, azpimarratu nahi dugu zorra berriro negoziatzeko bankuekin egindako lan ona. Horrek Bidegi sozietate publikoaren ekonomia egoera ona egiaztatzeaz gain, eragiketa ekonomikoak egiteko ahalmen handiagoa ere ahalbidetuko du 2018an, noiz eta aurreikusten denean Foru Aldundiak % 17 gutxiagoko aurrekontua egin beharko duela, Bidegik Antzuola-Bergara obraren kostua bere gain hartuko duelako.", "Gaur adjudikatuko dituzte Zubietako hondakinen errauste planta eraikitzeko lanak. Gipuzkoako Hondakinen Kontsortzioak, FCC, Murias, Inova, Altura y Uria eta Serbitzu Elkarteak osatutako Aldi Baterako Enpresen Elkarteak aurkeztutako eskaintzari emango dio lanok egiteko ardura. ", " Ardi moztea badelarik joaiten gira etxaldera, ilea sailkatzeko eta zakutan sartzeko. Ilea Sarako  Ihitia tik eta  Agustinen Borda tik, Senpereko  Monaco  etxaldetik eta lehen aldikotz Baxe Nafarroako Miren Aireren etxaldetik jinen da. Nahiago dugu polliki joan, laborariari segurtatu, produkzioaren eta salmentaren arabera. Guretako minimoa da ardi moztailek hartzen duten dirua berriz ere itzultzea laborariari. Deliberatu dugu ardika pagatzea, 1,10 \u20ac-etan. Ardi batek 2 kilo artile emaiten du, baina beresi, garbitu ta kardatuta kilo bat gelditzen da. ", "Azpeitian Garoa tabernan daude salgai liburuak, eta Elkar liburu-dendetan ere egongo dira, baita Potx eta Lotx pailazoen webgunean eta haiek nonahi egiten dituzten emanaldietan ere.", "Berriaren akzioen salmenta oso ondo joan da Debagoienean. Jarritako helburuak gainditu egin direla esan digu Juan Mari Larrartek, EKT S.A.-ko administrazio kontseiluko kideak. Hala ere, herri bat azpimarratzekotan, O\u00f1ati  aipatu behar, jarritako helburuak bizkoiztu egin baitituzte. O\u00f1atin, 76 mila euro bildu dituzte. ", "Hobekuntza hauen xedea da prozedura automatizatzea, merkatuan dauden teknikarik onenak erabilita, eta, aldi berean, sortutako produktuaren kalitatea bermatzen jarraitzea, gero errazago erabili eta merkaturatu ahal izateko.", "Espainiak dauka Europako Batasuneko kideen artean langabezia tasarik handiena, Eurostaten azken datuen arabera (azaroa): %14,1. Iazko ekainetik da tasa handieneko kidea 27en artean, eta, 2020ko azarotik 2,1 puntu apaldu duen arren, hazkunde handiagoa beharko du enplegu gehiago sortzeko; nazioarteko turismoaren mendekotasunak bereziki zigortu du haren ekonomia, pandemiaren garaian.", " Jauzi teknologikoa bultzatzeko borondatea du departamentuak, eta diruaren laurden bat inbertsio produktibora bideratuko da. Aldiz, gastu korrontea %10 gutxituko da. Datu horrek herritarren diruaren \u00aberabilera arduratsua\u00bb agerian utzi du, Undaren aburuz.", "Theodor Toblerrek sortu zuen gozokia 1908. urtean. Bere abizena eta torrone (turroi) hitz italiarrarekin nahastuta. Baina 1970. urtean, Suchardekin bat egin zuen enpresak. Kraft Foods multinazionalak erosi zuen 1990. urtean, eta, Europan aritzeko, Mondelez izena eman zioten konpainiari.\r", "Ekonomia Sozial Eraldatzaileko enpresa sarea den Olatukoopek manifestua zabaldu du COVID-19aren aurrean. \"Osasun-krisi honek lehen planora ekarri ditu hainbat gai: zaintzaren zentralitatea, indibidualismoaren ahultasuna komunitatearen indar eraldatzailearekiko, zerbitzu publikoen defentsa pribatizazioekiko...\". Salatu duenez, \"ekonomia eredu kapitalistak ez du balio bizitza bizigarriak izateko\". Enpresetan dagoeneko hartu dituzten neurriak azaldu dituzte, eta etxetik lan egiteaz harago ere joan dira: \"Bizitzak ekonomiaren aurretik jarri ditugu, eskuartean ditugun lan konpromisoak atzeratu daitezkeela asumituz\". Sareko enpresek elkarri laguntzeko bideak aztertuko ditu: \"Krisitik batera ateratzeko pausoak emanez\".", "Baina zer da euro bakoitzeko lau bueltan lortzea? Lehenik eta behin, negozioa errentagarria dela jakitea. Zerbitzua pribatua balitz, egindako inbertsioak negozioarekin aitzinerat jarraitu ahal izateko aukera emanen ligukeela, ez ginela dirua galtzen ariko, alegia. Hori gure dirua kudeatzen dutenen ikuspuntutik. Hitz guttitan, merezi diela/digula.", "Kanpainaren helburua tokiko kontsumoa bultzatzea izan da, eta horregatik, datozen egunetan banatuko dituzten poltsetan ere tokian tokiko kontsumoak duen garrantziaz ohartarazteko kanpainaren irudia agertuko da, baita bost udalerrietako ostalaritza eta merkataritza elkarteetako irudiak ere.", "Berriki iragarri diren azken hiruhilekoaren emaitzak kontuan hartuta, estatuko lau banku nagusiek, honezkero eta orotara 18.791 milioi euro irabazi dituzte: Santander (8.143 milioi), BBVA (5.961 milioi), CaixaBank (3.659 milioi) eta Sabadellek (1.028 milioi). Bai, 18.791 milioi! Kutxabanken lan eremua txikiagoa da, baina, hala ere, 352 milioi irabazi ditu. Bost bankuen artean kasik 20.000 milioi etekinetan, zure hipotekak etengabe gora egiten zuen une berean!", "Azken bost urteetan zorraren emendatze azkar bat gertatzen ari da, eta, hein handi batean, estatuaren aginduz eraikitzen ari diren abiadura handiko lau lineei lotua da. 2016ko informazio txosten parlamentarioak azaltzen duenez, AHTaren eraikitzea geroz eta garestiagoa bihurtu da. 1981ean, Paris-Lyon lineako kilometro baten eraikitzeak 4,9 milioi euro kostatzen zen; 2015ean, Tours-Bordele kilometro batek, 23 milioi euroren kostua du.", "3 Eta zer gertatzen zaie? Lehoiek irabaziak jan dituzte? Ez. Aste honetan, zirkuaren sortzaile eta jabe Guy Lalibertek akzio gehienak saldu egin ditu, 1.100 milioi euroren truke: %60 AEBetako TPG Capital inbertsio funtsari, %20 Txinako Fuson taldeari eta %10 Quebeceko pentsio planak kudeatzen dituen sozietateari. Gainontzeko %10 bere esku gordeko du.", "Berriro ere liburuekin Amazonek egin zuena ikusi behar dugu. Dendak ez ezik, banaketan bereziki izan zuen, eta du, eragina. Kasu horretako gehienetan, banatzaile askoren konplizitatea lortu zuen Amazonek, bere negozioak behar zuena lortuz, banatzaileak erosi behar izan gabe. Banatzaile horiek, aldiz, epe motzeko erabaki horrekin irabaziak bai, baina euren testamentua ere, beharbada, sinatzen ari zirela bazekiten. Ez da urrun joan behar horren eragina ikusteko.", " Kooperatibako kideek etxean egiten dituzte gasnak, eta ondoren, Zalgizera daramatzate ontzeko prozesua han egiteko. \u201cAsteko egun bat jartzen dugu gasnak ekartzeko, astelehen arratsaldez. Iristen direnean pisatu egiten ditugu, eta urte bukaeran kooperatibak gasna fresko kiloko 1,25 euro kobratzen dizkie laborariei\u201d, azaldu du. Zalgizeko lanak aurrera eramateko bi langile ditu kontratatuak kooperatibak; iristen diren gasnak garbitzea, analisiak egitea eta itzultzea dira horien lanak. \u201cDena den, laborariek ere txandak egiten dituzte kooperatibako langileei laguntzeko, ekarri duten gasna kantitatearen arabera\u201d. ", "Tailerretako bi Reforamurrio Enpresaldean emango dira, irailaren 21ean eta urriaren 11n.Ikusirik ekintzaileen artean harrera ona izan dutela trebakuntza \u201cbizkor\u201d horren aurreko edizioek eta gero eta eskari handiagoa dagoela, eskualdeko udalek beste sei tailer antolatu dituzte elkarrekin, \u201cekintzailetza-pilulak\u201d direlako formulan oinarrituta. Aiara Eskualdeak koordinatzen du egitasmoa, eta Caja Vital Kutxa Fundazioak laguntzen du diruz.Lau orduko tailerrak dira, eta helburu dute enpresa-proiektu bat ideia sortzen denetik hasi eta martxan jartzeko izapideak egin arte garatu ahal izateko oinarrizko jarraibideak ematea. Beraz, ikastaro horiek egin daitezke hala ekintzailetza-prozesu osoaren ikuspegi globala barneratzeko nola alderdi zehatzen bat indartzeko (merkataritza, finantzak\u2026). Ildo beretik, topaleku dinamiko bat sortu nahi da, partaideek esperientziak partekatu eta ideiak probatu, hobetu edo sortu ahal izan ditzaten giro atsegin batean, eskualdeko beste ekintzaile batzuekin elkarlanean eta harremanetan arituz.Tailerrak doakoak dira. Dena dela, leku-kopurua mugatua da, eta izena emateko ordenaren arabera beteko dira (lehentasuna emango zaie eskualdean bizi diren langabeei).Informazio gehiago lortzeko eta tailer batean edo guztietan izena emateko, Amurrio Bideanekin harremanetan jar zaitezkete, 945891721 telefono-zenbakira deituta edo autoempleo@amurriobidean.org helbidera idatzita.", "Arabako Foru Aldundiak baztertu egin du aurten gehiago zorpetzea. Gipuzkoakoak irailean onartu du 2011-2013 Finantza Plana. Bertan, \u00abegoera ekonomikoa eta perspektibak ikusita\u00bb, aurten gehiago zorpetzea erabaki dute. 48,6 milioi euro izango dira, 2012an bankuei bueltatu behar dieten zorraren parekoa. Gipuzkoako Diputazioaren zorra, sozietate publikoak aintzat hartuta,  1.753 milioi eurokoa da.", "M.G.: Euskal Herrian eta Espainian, diru laguntza oso gutxi daude kulturan eta zineman, eta gutxi bizi daitezke soilik zineaz. Oso profesionala izan da gure lana, eta ez kobratzea ia hutsala izan da. Profesionalek ere elkarlanean egiten dute lan maiz proiekzioa lortzeko. Izen handiko artista denek lan egin dute sarri doan, lan ibilbidea zabaltzeko.", "Eusko Jaurlaritzak beste marra bat igaro du ELA eta LAB bazterrean uzten dituen estrategian: lehen aldiz lan-hitzarmen bat sinatu eta argitaratu du sindikatuen gehiengoaren babesik gabe. Irailaren 14an Arabako Aldizkari Ofizialak metalgintzako ituna  argitaratu du (pdf) , Eusko Jaurlaritzak , patronalak eta CCOO eta UGT sindikatuek sinaturik. Buletinak dio ELAk eta LABek ez dutela hitzarmena sinatu, baina ez du zehazten sindikatu bakoitzaren babes maila. Hala, langileen %30 baino ez dago ordezkatuta itun horretan. ", "Lehiaketaren oinarrietan baldintza zehatz batzuk ezartzen ziren. Lehiakide guztiak egokitu egin ziren oinarri horietara, Foster izan ezik. Aurrekontua, esaterako, behin obrak hasita, bikoiztu egingo da gutxienez. Garai hauetan, diru xahutze hutsa da. Ez da inondik inora soluzio bat: arazo bat baino ez da.", "Donald Trumpek bultzatuta, NAFTA Ipar Amerikako merkataritza ituna aldatzeko negoziazioak hasi dituzte. AEBek Mexikorekin duen merkataritza defizita murriztea da Trumpen helburua", "Auzi ekonomikoari dagokionez, Larrartek esan zuen \u00b4ez dagoela iruzur fiskalik, baina egongo balitz ere, Tolosako edo askoz jota, Donostiako epaitegian juzgatu beharko litzatekeela, eskumenek hala agintzen dutelako`, delitu ekonomikoei buruzko auziak ez baitagozkio Auzitegi Nazionalari. \u00b4Epaileek ere hori diote baina Auzitegi Nazionalak interes handia du gai honetan eta ez du utzi nahi. Hori da larriena eta kezkagarriena`. Esan zuenez, litekeena da epaiketa hau bestea baino lehenago egitea. ", "Industriaren pisua ez da nolanahikoa Nafarroan: enpleguaren %25,3 sektore horrek ematen du eta barne produktu gordinari %30eko ekarpena egiten dio \u20142007an adinakoa da ehunekoa\u2014. Alabaina, CCOOk \"utzikeria\" salatu du, industriari laguntzeko neurriak falta direla. Hala, elkarrizketa sozialerako mahaian industria politika berri bat diseinatzea proposatu du, \"jardueta ekonomikoa eta industriala sustatzeko helburuarekin\".\r", "Ados gaude energia berriztagarriak bultzatu behar ditugula, energiaren kontsumoa murrizteko planak egin behar direla, enpresa berdeak bultzatu behar direla edo ekonomia zirkularraren aldeko apustua dela etorkizuna.", "Lasa HarategiaZiordia iparraldean egin den urbanizazio berrian dago, Errekalde karrikaren 18an, Patxik zabaldu berri duen harategia. Sektorean eskarmentu ederra du, 7 urte aritu izan baita Iru\u00f1eko supermerkatu kate batean harakin. Patxik haragia saltzeaz gain, elikagaiak, edariak, fruta eta barazkiak, ogia, izoztutako produktuak, esnekiak eta haien eratorriak saltzen ditu, garbiketarako eta bestelako produktuekin batera. Guztia 45 metro karratutan. Informazio turistiko pixka bat ere jaso dezake hara joaten denak, zenbait eskuorri baitaude. Patxi bera, dakien neurrian ere, argibideak emateko prest azaldu zen. Patxik aitortu duenez \"pozik\" dago izan duen hasierarekin, \"pixkanaka gora egin duela\" gehitu zuen. Denda zabaltzeko arrazoiez galdetuta Patxik esan zuen herrian halako zerbait \"beharrezko\" jotzen zuela, \"produktu freskoak ahalik eta gertuen izatea hobe da, eta Ziordian ez zegoen halako zerbitzurik\". Astelehenetik larunbatera, 09:30etik 14:00etara eta 17:30etik 20:00etara, du zabalik harategia, eta lanean bera badago ere, familiak eta bikoteak, Irantzu Larrazak, laguntze zutela esan zuen. EkintzaileaPatxik bere harategia martxan jartzeko CEIN erakundearen laguntza jaso du, Comercios a mano sarea haiek garatzen duten lanada merkataritza eredu bat baita. CEINek Patxiri bere ideia aurrera eramaten lagundu dio. Hala, bideragarritasun ikerketa egin dio, hornitzaileekin harremanetan jarri dute eta, horrekin batera, lokalaren diseinuan, planifikazioan, produktuen aukeraketan, merchandising eta kudeaketa komertzialean aholkatu du.Comercios a manoNafarroako Gobernuak CEINen bidez martxan jarritako programa da eta bere helburua da potentzial turistikoa duten landa eremuko herrietako dendak ez ixtea, baita denda berriak sortzeko aukera ematea eta, bide batez, lanpostuak. Nafarroan barnako hainbat denden sortzen dute Comercios a mano sarea. Ziordiko Lasa Harategia da sarean dagoen denda sakandar bakarra. Nafarroako Gobernuak jakitera eman duenez, sareko denda gehienek Merkaturatzerako Kapital Funtseko finantzazioa lortu dute CEINen bidez. Hala, enpresa planarekin bakarrik, bestelako berme edo abalik gabe, interesik gabeko 18.000 euroko mailegua jaso dute ekintzaileek aurrera egiteko. Jose Maria Roigek ostiraleko mustutze ekitaldian esan zuen diru laguntzak egon badaudela, baina garrantzitsuena haiek baliatuko dituzten ekintzaileak egotea dela.", "Bizkaiko Garraio Patzuergoak adierazi duenez, Kutxabankeko kutxazainetan Barik txartela diruz betetzeko aukera egongo da aurrerantzean. Gainera, erabiltzaileek orain arteko gehienezko 90 euroko errekarga baino handiagoa egin ahalko dute. Halaber, ez da beharrezkoa izango Kutxabankeko kreditu txartela erabiltzea Barik txartela zamatzeko, beste banku edota finantza erakundeetako txartelak ere onartuko ditu.", "Pasa den otsailaren 10etik eta martxoaren 24ra arte, erriberako merkatuaren zati handi bat desmuntatua eta ibilgailu industrialen arloko MAN enpresari alokatua izan da. Multinazionalaren hitzetan, hiri modernoa eta langile izaera uztartzen dituelako izan da aukeratua Bilbo. Esleipen mota hau ez da berria. Aurreko irailean espazio berbera Volkswagen multinazionalari alokatu zitzaion, oraingoan datorren MAN enpresaren jabe dena, kasu hartan ere auzokideak abisatu gabe eta auzoan edukiko zuen efektua kontuan hartu gabe. SOS Alde Zaharra plataformatik merkatuari ematen zaion erabileraren inguruko kexak edo erabilgarri izan dakigun informazio oro bidaltzera gonbidatzen dute, sosaldezaharra@gmail.com helbidera. Mikelek ekarri dizkigu xehetasun guztiak.", "Braunschweigeko Fiskaltzaren arabera, auto enpresako arduradunek gutxienez 2014ko apiriletik zekiten iruzurra egiten ari zirela, baina ez zuten haren berri eman. Kontrara, beste software bat garatu zuten aurreko iruzurra ezkutatzeko.", "Garai berriei aurre egiteko, argazkigintzaren ekoizpena alde batera utzi, eta ontziki eta enpresentzat inprimakiak egitearen alde egingo du konpainiak, aurreko negozio ereduaren bideragarritasunik ezak bultzatuta. Baldintza horiek ezagututa, hartzekodunen %82k planaren neurriak onartu zituzten aurreko astean.", "- BEZ zerga: Erreformak urteroko diru sarrerak %1 handitu beharko ditu (%0,74 eskaini du Greziak). Tasa orokorra %23 izango da. Murriztutako tasa %13 izango da prozesatu gabeko janari, energia, ura, eta hotelentzat. Catering eta jatetxeen BEZa %23 izango da (%13 zen proposamenean). %6ko tasa murriztua izango dute botikek, liburuek, eta antzerkiak. Uharteek dituzten murrizketak ezabatu beharko lirateke, eta beste salbuespen batzuk ere bai, zerga oinarria handitzeko.\r", "Kontuen Ganberak txosten horren berri eman duela onartu du Brinquisek. \u201cBaina aipatu bertzerik ez dute egin. Datu horiek ez dituzte bertzeak bezainbertze nabarmendu; eta ez dute aztertu, gainera, agindutako 8.000 lanpostuekin zer gertatu den\u201d. Nekazarien etekinei buruz ere, zalantzak mahai gainean jarri ditu Brinquisek: \u201cKontuen Ganberaren txostenak Intiak emandako datua jaso du: hektarea bakoitzeko mila euroko etekina. Inongo nekazarik ezin du horrelako datu bat onartu. Haien estatistiketan ere ageri da \u2014egungo prezioen arabera\u2014 100 edo 150 eurokoa dela etekina, hektarea bakoitzeko\u201d.", "Gainerako hedabideen antzera, egoera zailean da BERRIA Taldea. Sekula baino irakurle gehiago ditu, baina diru sarrerak gutxituz doaz, publizitatean eta diru laguntza publikoetan izandako jaitsieraren ondorioz. Horri erantsi behar zaio paperezko hedabideen egiturazko krisia. Izan ere, Internetek aldaketa nabarmena eragin du ereduan, eta horretara nola egokitu aztertzen ari dira hedabide guztiak.", "Espainiako Sare Elektrikoak egunero ematen dituen datuen arabera, garestien 21:00etatik \u00a022 :00etara izanen da 0,18167\u00a0\u00a0\u20ac/kWh eta merkeen, berriz,\u00a015:00etatik 16:00etara 0.\u00a00342q\u00a0\u20ac/kWh", "UNED Bergarako zuzendari I\u00f1aki Espartzaren hitzetan, ez da erabaki erraza izan, baina \"jendea ez kaleratzeko\" martxan jarri duten neurria izan da. Diru sarrerak ia %20 jaitsi izanak Bergaran orain arte egon den sistema bikoitzari zuzenean eragingo dio: presentzialtasuna murriztuko da eta, Espartzaren hitzei kasu eginez, \"teknologia berriek eskaintzen dituzten aukerak hobeto aprobetxatu\" beharko dituzte.\u00a0", "Baina langileen artean askoz gorabeheratsua izan da azken urteetako bilakaera. Pandemia garaian enplegua erregulatzeko aldi baterako espediente ezarri ostean, Trapagarango altzairutegia itxi eta Amurriora eraman zuten 2021ean, bidean enplegua suntsituz.", "Eguraldi aurreikuspenak txarrak direnez, larunbat honetarako iragarrita zegoen Ekonomia sozialaren azoka bertan behera geratu da. Udazkenean egiteko asmoa dago. Jarraituko dugu informatzen.", "Zure herrikide eta lagun I\u00f1aki Osa Goikoetxea-k, diziplinako azken hamabost urteotako izarrak, zuk baino hilabete batzuk lehenago egin zuen hautu bera. Haren esanetan, pozik zegoen han, baina AEBetatik alde egiteko arrazoia ekonomikoa izan zen, soldata %70 inguru jaitsi baitzioten. Zu zerk bultzatu zintuen erabakia hartzera?", "Arazo nagusia zera da, ez dugula gaitasunik prezio igoera horiek produkzio katean banatzeko. Hau da, garestiago erosten ditugu gure produktua sortzeko behar ditugun baliabideak, baina, gero, behartuta gaude ordura arteko prezio berean saltzera. Azkenean, besteen irabaziak ordaintzen ditugu guk.", "Langileak dira, gainera, krisi egoera hau ordaintzen ari direnak. Diru publikoa banku eta negozioak erreskatatzera bideratzen da, lan osasun eta segurtasunaren eremuan inbertsio eta baliabideak murrizten diren bitartean.", "EBZk emandako datuek hauspotuta, aste honetan Espainiaren arrisku sariak oinarrizko 400 puntuak gainditu ditu, eta 434 puntura iritsi da. Espainiaren hamar urterako zor bonuen interesak %6ko langa gainditu du. Garestiegi.", "SVB Silicon Valley Banken porrotaren lehen eraginak nabaritzen hasi dira Europan ere. Hilabete osoa egunez egun igotzen ari zen Euriborra \u2014tasa aldakorreko hipoteka gehienak kalkulatzeko erabiltzen den indizea\u2014, baina joan den ostegunean SVBren porrotaren lehen hotsak entzuten hasi zirenean, lehen beherakada izan zuen, eta ostiralean %3,953ra jaitsi zen. Ostegunean %4tik oso gertu zegoen, %3,978an, 2008ko azarotik altuena. Atzo hamarren bat jaitsi zen, baina gaur 0,346 puntu galdu ditu kolpe batean.\r", "7 Zabaldu dira ekoizpena etengo duen zurrumurruak ere.  Baina ez du ematen, Airbuseko zuzendariek gezurtatu egin baitute. Apustu handia egin zuen konpainiak; 15.000 milioi euroko aurrekontu zuen, baina kopuru horri 3.000 milioi gehitu zizkion ekoizpen zentroen arteko koordinazio arazoengatik. Urte eta erdiko atzerapena ere izan zuen. Hori bai, eredua aldatzea ez da baztertzen.", "Bizilagunen bozeramaile lanak egiten ari den I\u00f1aki Setienen arabera, ordea, guztiak ari dira \u00abkalean geratzeko zorian daudenen ezinegon bera pairatzen\u00bb \u2014BERRIAk Setienen testigantza jaso zuen otsailaren 16an argitaratutako erreportajean\u2014 Azorak ez die \u00abprezioak mantenduko dituen bermerik\u00bb ematen bizilagunei, eta hori da gaur goizeko prentsaurrekoan egin duten eskari nagusia: kontratuak amaitu zaizkien edo amaitzear dituzten maizterrei kontratuak berritzea eta prezioak izoztea, KPI kontsumo prezioaren indizeari egokituta. Oraingoz, inbertsio funtsa ez da harremanetan jarri gutuna jaso duten familiekin.\r", "Udazkenean saskiak saltzen dira, eta, horietan, konbinazioak egiten dituzte. Hiru mota daude eta bakoitzak produktu jakin batzuk ditu. Kutxa bakoitzarekin lortzen den etekinaren % 25 euskarari bultzada emateko bideratzen da.", "Inbertsio publikoaren suspertzea eta bultzatzea beharko luke, ekonomia bizkortzen laguntzeko, enplegua bermatzeko eta produktibitatea hobetzeko, enplegua sortzea baita politika sozialik onena.", "\u00abErrazki eta berehala gauzatu daitezkeenez\u00bb, ekintza horietarik zortzi hautagaiei banatu itunean kausitzen dira. Adibidez, %100 berriztagarria den elektrizitate baten alde egitea Enercoopi harpidetuz, euskoaren erabiltzaile izatea, tokiko zirkuitu laburren garatzea. Bistan dena, tresna kutxako beste batzuk ere gehitu ditzake konpromisoen zerrendan. Oraingoz, 23 hautagai dira engaiatu, gutxienez bost engaiamendu dituztela harturik. Joera politiko guztietakoak kausitzen dira izenpetzaileen artean.", "Zerga iruzurraren aurkako borroka indartzearen beharra nabarmendu du Gipuzkoako Diputazioak sarritan, eta Ogasunak uste du zerga kontzientziak ere lagundu dezakeela horretan. BEZaren eta beste hainbat zeharkako zergaren igoerak eta beste zenbait murrizketak ez dute laguntzen jende askok iruzur txikiak egiteari utz diezaion; adibidez,  BEZa ez pagatzea batzuetan. \u00abNorberaren teilatura harriak botatzea da hori; iruzurra egiten duenak ahalbidetzen du administrazioak baliabide gutxiago izatea  eta, ondorioz, murrizketa handiagoak etortzea. Iruzur egitea zuzenean zerbitzu publikoan eragitea dela jakin behar du jendeak. Jarrera horrek ez du zentzurik, ez orain krisi garaian, ezta gauzak hobeto zeudenean ere\u00bb.", "Douglas GmbH Alemaniako lurrindegi kate handi bat da, eta Hagen hirian du egoitza. 1.700 dendatik gora ditu, jabetza zuzenean edo frankizia bidez. Ipar Euskal Herrian eta Frantzian, esaterako, Nocibe markarekin egiten du lan. Denda bat du Angelun, beste bat Baionan eta beste bat Miarritzen. Hego Euskal Herrian ere zabaldu ditu dendak azken urteetan, hain zuzen, saltoki handietan. Bizkaian, Barakaldon (Max Center), Leioan (Artea) eta Bilbon (Zubiarte) dauzka dendak; Gipuzkoan, berriz, Urbil merkataritza zentroan (Usurbil); Araban, Boulevard merkataritza gunean, Gasteizen; eta Nafarroan ere badu denda bat, Uharteko Itaroa saltoki handian. If erosi eta gero, perfumearen sektorean are nagusitasun handiagoa izango du.", "Bestalde, Arrue jaunak esan du nik nire interbentzioan esan dudala Foru Aldundiak %45ekin diruz laguntzen duela; Udal Finantzaketarako Fondoa. Nik ez dut subentzio hitza erabili. Nik \u201cfinantzaketa\u201d hitza erabili dut. Bestela da, hain zuzen, azkenean, Udalak berak zer erabakitzen duen diru sarrera horrekin zer egin. Eta", " Onartu egin dute. \u00abErdia eman edo deus gabe gelditzea zen aukera. Horrela, noizbait gainontzeko mailak legeztatzeko bidea ez dugu erabat ixten. Lortuko dugun esperantza dugu\u00bb, dio ikastolako zuzendari Maider Senperrek. Zapore gazi-gozoa dutela aitortu du. Gogorra izan dela. 1995etik DBHren ardura osoa gurasoen esku uztea biziki gogorra izan den bezala. \u00abEz dugu sosik ere jaso Gobernuaren eskutik. Ikastolak ordaindu du dena\u00bb. Aurten urriaren 15ean ospatuko den Nafarroa Oinez-en helburua da, hain zuzen ere, ikastolaren egoera ekonomikoa arintzea.", "Enplegu espedienteak, lanaldi murrizketak, kaleratzeak\u2026 orotariko moldaketak jasan izan ditu bailarak urtebeteko tartean. Horren adierazle da hirutik batek (%31,09k) soldata edota lanaldi murrizketak pairatu eta horren ondorioz neurriak hartu behar izan dituela. .", "Bruselak uste du gehiegi hazi izanaren ondorioa direla banku nazionalizatuen arazoak, eta, horregatik, argaltzeko dieta ezarri die. Funtsean, beren jatorrizko lurraldeetako banku minorista izatea nahi du, hau da, herritarrak eta enpresa txiki eta ertainak finantzatuko dituzten erakundeak. \u00abEsperientziak erakutsi digu muga geografikoa duten erakundeek gauzak egiteko moduko ezagutza jakin bat dutela, eta hortik ateratzen direnean sortzen zaizkiela arazoak\u00bb, azaldu du Almuniak. Hori esateko beste modu bat da atzerriko kredituen iturria itxi zitzaienean egin zutela pott, eta, hortaz, beren burua finantzatzeko gai izan beharko dutela aurrerantzean: beren bezeroen gordailuekin, alegia.", "Halaber, bada ekintzailetza sustatzeko ekosistemei buruzko mozio zehatz bat gero ikusiko ditugun beste proposamen batzuekiko bestelakoa dena, eta ekonomiaren alor honetan, lehenengo sektorea babesten da, espezifikoki aipatuz soilik diru-laguntzetan oinarritutako politikatik harago, egon dadin eta ikuspegi orokor bat egon behar du Gipuzkoan lehenengo sektorea zer den, bere beharrak zein diren eta arazo espezifikoei non erantzun behar zaien kontuan izango duena.", "Gastu fiskalen aurrekontua, memoriak dioen bezala, honako hau da: politika ekonomikoaren eta sozialaren helburu batzuk lortzearren ematen diren zerga-onuren ondorioz ekitaldi batean izango den zerga-sarreren jaitsiera kopurutan adieraztea da.", " Gizonezkoen Athletic jaitsiera postuetan, eta gure indizeak, beste horrenbeste. %4 pasa galdu, eta 8.000 punturen langa zulatzear da Ibex-35. Bernabeun galdu eta Asiako burtsen gainbehera ia aldi berean gertatu ziren. Dow Jonesek itxura hobea agertu arren, puntuak batu ezinda jarraitzen dute Bilbaoko txerritxo ehiztari eta zuri-gorriek. Beherago joatea geroz eta zailagoa da eta, futbolean nahiz burtsan, eskerrak osasuna badaukagun. Mozkin berri garrantzitsuak espero dira aste honetan, urteko hirugarren hiruhilekoaren amaierakoak. Bien bitartean, 2.779 milioiren salerosketarekin, %9na pasa galdu zuten Abengoa eta Tecnicas Reunidasek, %8 pasa Criteriak eta, pisuzkoagoa dena, %4na pasa BBVA eta Edurnezurik. Santanderrek ere %3,92 galdu zuen, atzeraldi ekonomikoaren mamua (bigarren mailarako jaitsiera) handitzen ari den seinale. Baina jaitsiera guztiek neurria izan behar dute, hirugarren mailara jaisterik ez dago, urte bakarrean bederen. Volkswagen (+%146,62) autogileak gogotik ospatu du Porsche (akziodun nagusiak) bere partaidetza %42,6ra handitu izana. Akzioak 520 euroan itxi zuen atzoko eguna, ostiralean 156,1 euroan amaitu ostean. Igoera abiada itzela, dudarik gabe. INGren (-%9,38) esanetan, Espainiako bankuen berankortasuna %6,8koa izango da 2010ean. EBZk eta Trichetek datorren astean interes tasak jaisteak aurrikuspen hori okertu dadin lagundu dezakete. Likidezia arazorik ez dutela dio, ordea. Iberdrolak. Iberdrolak (+%0,99) 1.000 milioiren inbertsioa burutuko du Portugalen, 1.100 megawatteko gune hidroelektriko baten garapenerako. Alto Tamega hustiatuko duen egitasmoa, 2012-2018 epealdian eraikiko da, Galiziako mugatik gertu. Repsol. Ahobizarrik gabe esan du Antoni Brufau, Repsol-YPFko (+%0,16) buruak, zergarik gabe, gasolina ura edo Coca Cola baino merkeagoa litzatekela. Petrolioak ez du ordea zeharkalterik eragiten eta gurean, zorionez, ura ez da pribatua.", "Antolatzaileek aurrez jakinarazia zutenez, atzo izena eman zuten lehenengo 550ek eta 250ek mezu elektronikoa jaso dute, eta 72 orduren barruan ordainketa egin beharko dute, dortsala ziurtatzeko. Gainontzekoak itxaron zerrendan geratuko dira, eta 800en barruan daudenek ordainketa epe barruan egiten ez badute, itxaron zerrendaren hurrenkeran joango dira mezu elektroniko berriak bidaltzen.", "Europar Kontseilu luze eta borrokatu baten ostean Costarekin egindako agerraldian, lortutakoaz harro agertu da Sanchez: \u00abAzkenean lortu da iberiar salbuespena\u00bb. Onartu du salbuespen hori hutsune baten ondorio dela, hots, Iberiar penintsulako merkatua ez dagoela nahiko loturik EBkoarekin. 2020rako argindarraren %10 esportatzeko moduan izan behar zuen, baina %2,8an dago, eta horren zati handi bat Gipuzkoa eta Lapurdi artean egiten da.\r", "Aurrera begirako planifikazioa egin du eta etorkizuneko \"erronkak detektatzeko\" balioko duela uste dute. Iaz, abenduaren 14an hartu zuten aurrera begirako eta lan arloko plana egiteko erabakia. Emun Kooperatibak diseinatu du.", "HEMENbuy plataforman egon gara, salmenta batzuk ere egin dira, baina oso bakanak izan dira. Hor egon behar da, baina azkenean ez da erraza, lana eskatzen baitu. Internet erakusleiho moduan erabiltzen dugu, zer daukagun eta zer egiten dugun erakusteko, produktuak hor saltzeko baino gehiago. Interneteko webguneaz gain, Facebook eta Instagram kontuak erabiltzen ditugu. Denda txiki batek Internet bidez saltzea zaila duela uste dugu.", "Ze aurreikuspenekin irteten dira injineruak Goi Eskola Politeknikotik?Enpresa gehienak hasi dira krisitik ateratzen eta uste dut guretik ateratzen diren ikasle injineruek lortuko dutela lana. Hala ere, ingelesa eta maleta bat beharko dituzte beti. Mundura zabaltzeko prest egon beharko dute; hemen eta han lan egiteko prest. Gure enpresek kanpora joan behar dute eta beste herrialde batzuetan ere enpresak sortu, baina, betiere, hemen sortzen jarraitzeko. Oreka behar dugu. ", "Datu ekonomiko onen eskutik, hipoteka mailegu berrien kontratazioan errekorra lortu du Kutxabankek: 14.500etik gora eman ditu urtarriletik irailera arte, iaz baino %21,6 gehiago. Gaur egun, hipoteketan, %37,7ko merkatu kuota du Araban, Bizkaian eta Gipuzkoan. Kreditu pertsonaletan ere krisi aurreko maila gainditu du: 358 milioi eman ditu aurten.", " Erabakiaren ondorioz, erabiltzaileek ez dute sakelako telefonoa aldatzen duten bakoitzeko kargagailu berria erosi beharko. Kargagailua telefonoarekin batera saltzen denez, gainera, gastuak murriztu egingo dituzte. LG eta Samsung aspalditik ari ziren bateratzea bultzatzen; izan ere, azken urteetan asko igo dituzte euren salmentak. Baina 2007ko batzarrean saioa egin bazuten ere, astelehenera arte ez da gauzatu.", "Bitartean, krisi ekonomikoaren ondorioak pairatzen ari dira milaka eta milaka lagun. NBE Nazio Batuen Erakundeak iragan astelehenean emandako datuen arabera, 1,9 milioi lagun inguru laguntza beharrean dira herrialdean, krisiaren ondorioei aurre egiteko. Laguntza humanitarioa emateko programetara 247 milioi euro bideratzea beharrezko ikusten du erakundeak.", "\"Arduraz jokatzea dagokigu\u00a0 eta oreka ekonomikoa bermatu behar dugu. Herritarrentzako igoera txikia izango da, baina udalaren diru sarreratan igoera esanguratsua emango da\", nabarmendu du Labordek. Tasa eta zergetatik jasotako kopurua 2022tik 2023ra 31.000 eurotan haziko dela aipatu du. \"Ez dugu uste igoera honek hondamendia eragingo duenik inongo etxeko ekonomiatan\". Hondakinen tasa jarri du adibidetzat Labordek: \"Hiru hilean behin 0,37 euro gehiago ordaindu beharko da etxebizitza bakoitzeko\".", "2017. urteko bigarren hiruhilekoak ere kosk egin dio langabeen kopuru handiari. Lehenengoarekin alderatuz gero, 5.100 langabe gutxiago daude Euskal Herrian: 158.700, hain zuzen ere. Gaindegiak kalkulatu duenez, langabezia tasa 0,4 puntu jaitsi da, eta %11tik behera kokatu da aspaldiko partez, %10,79an hain zuzen ere. Erritmoa jarraitua da, baina Europako Batasunarena baino motelagoa da, han 0,6 txikitu baita tarte horretan.", "Bi motatako laguntzak izendatu ditu Lanbidek: negozio ideia bat duten ekintzaleentzako lerroa, batetik: eta bideragarritasun plana dagoeneko landuta duten eta jarduera abian jartzeko azken bultzada behar duten ekintzaileei bideratutakoa, bestetik.", "Halaber, berriro entzungo dugu aberastasuna banatzeko lehenik aberastasuna sortu behar dela; tira, beste datu batzuekin jarraituko dugu: KPIa 2008-2017 aldiko Gipuzkoako soldatekin alderatuz gero, emaitza da KPIa % 11,8 igo zela, eta soldatak % 1,9, hau da, % 10 inguruko aldea.", "Lehendabiziko tailerra LinkedIn sare sozialaren ingurukoa izango da. LinkedIn (elkartuz), Dan Nyek 2003an martxan jarritako webgunea da. Sare sozial baten antza du, eta lan mundura bideratua denez, egun, sare sozial profesionala bezala ezagutzen da. LinkedInek 150 milioi erabiltzaile ditu mundu guztian zehar, eta 2.000tik gora Estatuan. Linkedin-ek hainbat gauzetarako balio du: ikaskideekin edo edozein laneko lankideekin harremana jarraitzeko; harreman zuzenak lortzeko lana bilatzerakoan, edo aukera komertzial berria. Egoeraren arabera, lana bilatzeko tresna gisa erabili daiteke, edo lan munduan aukera berriak garatzeko. Horrez gain, adituez beterik dago sare sozial hau, eta webgunean badago atal bat galderak igo eta edonork erantzun ahal izateko.", "Konparazioak beti dira gorrotagarriak, eta egoera azaltzeko nahiago dut azken asteetan erabiltzen ari den beste topiko bat erabili: aurrekaririk gabeko krisia da hau. Izan ere, COVID-19a agertu den arte, ez dugu pandemia batek sortutako mundu-mailako krisirik bizi. Ekialdetik mendebaldera, iparraldetik hegoaldera, munduko herrialde gehienak jipoituko ditu gaixotasun horrek, kontuan izan gabe aberatsak edo txiroak diren. Koronabirusak, besteen gainetik, krisi sanitarioa ekarri du eta gure sistema sanitarioaren gabeziak eta zaintza lanen garrantzia utzi ditu agerian. Baina Eusko Jaurlaritzaren ildotik jarraituz, arlo ekonomikoari emango diot lehentasuna artikulu honetan, arlo horretan ere ondorioak oso larriak izango direlako.", "Azkenik, Dinabiden presentzialki edo birtualki ari diren coworkerrek beraien proiektuak aurkeztu dituzte eta eraldaketarako guneak zer ematen dien azaldu die: Kisar Energiako Esther Mu\u00f1oz, AC Systemseko Jesus Arzoz eta Kudeako Patxi Miranda Servicios.", "Maiatzeko eta ekaineko beherakaden ostean, gora egin du langabeziak abuztuko oporren atarian. 2.343 herritar ziren bailaran lanik gabe San Inazio egunean, eta %7,63koa zen langabezia-tasa; zehazki, ekaina amaitzean baino 45 langabe gehiago ziren urteko zazpigarren hilabetearen bukaeran. Herrietako datuei erreparatuta, Arrasate izan da salbuespen bakarra.", " Errealitate horren atzean, arrantza arduratsu eta jasangarriarekin batere kezkarik erakusten ez duten interes ekonomiko eta politikoak daude. Arrantza tradizionala ez zaie sekula interesatu eta industria arrantzan zentratu dituzte euren laguntzak eta ardurak. Horren adierazle onena da atun arrantzan aritzen diren ontzi izozkailu handiek eta horiek kudeatzen dituzten enpresek erakundeetatik jaso duten babesa. Ontzi moderno horiek munduko itsaso guztietan aritzen dira arrantzan, itsas aniztasunari eta ingurugiroari kalte egiten dioten teknikak erabiliz. Hori gutxi balitz bezala, ontzion arrantzaleku asko elikadura arazoak dituzten herrialdeetako uretan daude. Bermeoko armadoreak sistema horren onuradun nagusienak bihurtu dira. ", "Ez da lehen aldia NDFk gehiegizko austeritatearen aurkako mezua plazaratzen duena, nahiz eta gero haren teknikariek ezartzen dituzten planetan gastu murrizketek eta zerga igoerek leku asko izaten duten. Baina oharra orain egitea esanguratsua da: apirilean  itxaropenerako printzak ikusi zituen NDFk euroguneko eta munduko ekonomiarentzat, baina egoera erabat lainotuta dagoela uste du orain. Arrazoia eurogunearen ahultasuna da, krisiaren \u00abepizentroa\u00bb, herrialde aberatsei ez ezik gainontzekoei ere eragiten diena.", "Hori guztia tarteko, entrega epea baino lehen idatzitako proposamen tekniko eta ekonomiko hori ondo ezagutzen zutela uste zuten arren, ezustekoa jaso zuten, proposamenak irekitzeko orduan: ikusi duten Hirutek-en proposamena Molatu Produkzioak S.L.-rena eta gainerako lehiakideena baino hobea zela, Hirutek-en azken proposamena ez baitzen Molatu Produkzioak S.L.-k eskuratutako e-mailetan agertzen.", "Gaur egun Mozanbiken, Etiopian, Ekuadorren, Kolonbian eta Brasilen jarduten du Gobernuz Kanpoko Erakundeak, nekazaritza eta abeltzaintzaren bitartez familien garapen sozioekonomikoari laguntza emanaz: \"Helburua pertsonei autonomiaz lan egiteko tresnak ematea da\".", " Erakusmahai berean Euskal Herriko hainbat enpresa elkartuko dira; EHDE (Euskal Herriko Diskoetxeen Elkartea), Euprel promotoreen elkartea, Kultura Live Euskal Herriko aretoen elkarteko ordezkaria, Baga Biga, Brixton Records, Gor diskoak, Kap produkzioak eta Producciones Serranoren ordezkariak bilduko dira bertan.", "Krisialdian murgildu ginenetik, otsailean inoizko langabetu kopuru altuena erregistratu ostean (385), Usurbilgo langabezia-tasak\u00a0beherantz egin du hirugarren hilabetez jarraian. Lanik gabeko 354 herritar zenbatu zituen maiatzean, Estatuko Enplegu Zerbitzuak. Ia 30 langabetu gutxiago beraz, hiru hilabeteren buruan. Otsailean 385 langabetu zituen Usurbilek, martxoan 377, apirilean 365 eta maiatzean diogunez, 354.\u00a0Kontratazioak zer ikusirik izan du noski, datu baikor hauetan. Apirilean 283 lan-kontratu erregistratu ziren. Maiatzean, 368. Igoera nabarmena beraz. Baina ez proportzio berean, gizon eta emakumeen artean. Adi datuoi; apirileko\u00a0144 lan kontratu gizonezkoenak ziren, 139 emakumezkoenak. Maiatzean kontrataturiko gizon eta emakume kopuruaren arteko aldea izugarri hazi zen;\u00a0225 lan kontratu gizonezkoenak ziren, 143 emakumezkoenak. Gainerakoan aldaketarik ez. Erregistraturiko kontratu gehienak, aldi baterakoak izan ziren. Zerbitzuen sektorean.1.000 langabetu gutxiago BuruntzaldeanApirila eta maiatzeko datuak alderatuta, beherakada argia da. Bai emakumezkoen zein gizonezkoen langabezia tasetan. Apirilean, 198 emakumezko eta 167 gizonezko lanik gabe zeuden Usurbilen. Maiatzean, 190 eta 164 hurrenez hurren. Ia sektore guztietan ere beherantz langabetu kopurua. Baita Buruntzalde osoan ere. 1.ooo langabetu gutxiago zenbatu zituzten maiatzean, Andoain, Astigarraga, Hernani, Lasarte, Urnieta eta Usurbilen; 5.104 apirilean, 5.003 maiatzean. Ia mila langabetu gutxiago baita Gipuzkoan; apirilean 49.134, maiatzean 48.170.Maiatzeko langabezia datu positibo guztiok xehetasun gehiagoz, segidan:\u00a0Usurbil:\u00a0354. \u00a0 \u00a0 \u00a0 \u00a0\u00a0Buruntzaldea:\u00a05.003. \u00a0 \u00a0 \u00a0 \u00a0\u00a0Gipuzkoa:\u00a048.170.Sexuaren eta adinaren araberaEmakumezkoak: 190.25 urtetik behera: 7.25-44 urte artean: 98.45 urtetik gora: 85.Gizonezkoak: 164.25 urtetik behera: 5.25-44 urte artean: 92.45 urtetik gora: 67.\u00a0Sektorearen araberaNekazaritza: 5.Industria: 62.Eraikuntza: 38.Zerbitzuak: 234.Aurretik lanik gabe: 15.Erregistraturiko lan kontratuakGuztira: 368.Aldi baterakoak: 354.Zerbitzuen sektorean: 240.Sexuaren arabera: 225 lan kontratu gizonezkoenak, 143 emakumezkoenak.Langabezia BuruntzaldeanAndoain: 1.090.Astigarraga: 360.Hernani: 1.391.Lasarte-Oria: 1.426.Urnieta: 382.Usurbil: 354.Guztira: 5.003.Langabezia GipuzkoanGuztira: 48.170.", "Trena itxi zenetik, Burdinbidearen Euskal Museoak kudeatzen du Azpeitiko geltokietako bat. Azken urteetan, gainera, ugariak izan dira trena berriro martxan jarriko dutela dioten zurrumurruak. 2008an, hain zuzen ere, Eusko Jaurlaritzak plan bat osatu zuen, eta egitasmo horrek Azpeitia eta Zumaia artean merkantzia garraiatzeko tren zerbitzua indarrean jartzea aurreikusten zuen. Oraingoz, ordea, plana ez dute gauzatu, eta Bastidak eta Olaizolak ere ez dute uste hori gertatuko denik. Izan ere, alkate ohiaren arabera, ekonomikoki ez da posible trena berriz martxan jartzea, eta \"astakeriatzat\" jo du egitasmo hori: \"Proiektua, ekonomikoki, ezingo litzateke gauzatu\". Olaizolak, berriz, honako hau uste du: \"Bailarak ez du egiten presiorik trena berriz martxan jartzeko. Izan ere, Marcial Ucin enpresa itxita dago, eta zama eramateko adina eskari ez dago. Bestalde, autobus zerbitzu ugari daude, eta jendea ohitu egin da autoz edo autobusez ibiltzera\".", "Beste filtrazio batekin lehiatu behar izan du EBZ Europako Banku Zentralak. Irish Times egunkariak argitaratu du erreskatearen garaian EBZko presidente Jean Claude Trichetek Irlandako lehendakaritzari bidali zion gutun bat. Iradoki zuen erreskatea eskatu ezean bankuak ez zuela gehiago lagunduko herrialdea.", " Ez. %35 nahi genuen, atomizazioarena ez genuelako sinesten, hain zuzen ere. Ez dugu norbaitentzat lan egin nahi. Demagun lan bikaina egin, Lehen Mailara igo, eta ekainean akziodunen batzarra egin eta norbait horrek alde egiteko eskatzen digula, zentsura mozio batekin. Ez litzateke bidezkoa izango.", "Udalak aurreikusitako diru laguntzak 450 eta 900 eurotakoak izango dira establezimenduko. Negozioa guztiz itxita izan dutenek 900 euro jasoko lituzkete, eta 450 euro jasoko lituzkete irekita edukitzeko aukera izan arren, fakturazioa gutxienez %75a jaitsi zaien establezimenduek. GAOn argitaratu eta hurrengo egunean hasita, 10 lan eguneko epea egongo da diru laguntzen eskaera aurkezteko. Herritarren Arreta Bulegoan aurkeztu beharko dira eskaerak, uztailaren 7tik 20ra bitartean. Eskatzaileek, jarduera egiaztatzeko, jarduera ekonomikoaren gaineko zergaren alta historikoa aurkeztu beharko dute. Halaber, ezinbestekoa izango da helbide fiskala Azkoitian izatea.\u00a0", "Nominak helbideratuta, erakundeko txartelak, aseguruak eta aurreikuspen produktuak kontratatuta dauzkaten bezeroek, %2,5ean eskuratu ahal izango dute. 30 urtera arteko amortizazioa baimenduko du produktuak, eta tarte horretan baldintzak mantendu egingo dira. \"Etxebizitza erosteko finantziazio aukera berri honek segurtasun eta egonkortasun handiagoa eskaintzen die kontratatzen duten bezeroei, une oro ezagutzen baitute kuoten zenbateko zehatza, eta kuota horiekk ez baitira handitu edo murrizten erreferentziazko tipoen bilakaeraren arabera\".\r", "Behin-behineko datuen arabera, urte bateko Euriborra batez beste %2,097koa izan da abuztuan. Apirilaz geroztiko tasarik txikiena da hori, eta uztailekoa baino ia hamarren bat apalagoa \u2014%2,183koa izan zen orduan\u2014. Gainera, hilabetea beherago itxi du, %2,089an, hain zuzen ere.", " Gaur da marketina jardunaldien bosgarren edizioa Nafarroan ere egingo dute. Maiatzaren 22an izango da Iru\u00f1eko Baluarte kongresu jauregian. Han beste hainbat adituk hartuko dute parte, eta enpresaburuen sormena pizteko aholkuak ematea izango da jardunaldien helburua.", "Horrela da bai (barrez); sekulako murrizketak izan ditugu Eusko Jaurlaritzatik jasotzen dugun diru-laguntzetan eta Peter Pan musikalari esker ari gara ohiko jarduerako gastuei aurre egiten.", "EBZk hiru urte arteko zorra baizik ez die erosiko inbertitzaileei, ez duelako bere burua hainbat urtez halako neurri ezohikoekin nahastu nahi. Hori ikusita, zorra saltzeko larri dabiltzan estatuek tentazioa izan dezakete epe laburrera soilik finantzatzeko, ongi baitakite geroxeago bonu horiek banku zentralari saltzeko aukera izango dutela.", "Hil zenerako, artista ezaguna zen, \u00abasko saltzen zuena\u00bb, Amaia Ollokiegi haren alargunaren esanetan. Arco arte garaikidearen azokan ere egon zen Altxerri galeriarekin 2002an, eta 50 pieza pasatxo erosi zizkioten, formatu txikikoak gehienak. Garai bertsuan haren obra erakutsi zuen, esaterako, Chicagon eta New Yorken.", "Nafarroako Garapenerako Gobernuz Kanpoko Erakundeen Koordinakundeak adierazi du 2020rako aurrekontuetan garapenerako lankidetzaren alorrean egindako \"ahaleginak\" ez duela betetzen Gobernuko bazkideek adostutakoa, eta \"etengabeko urratsak\" eskatu ditu \"legealdi amaieran aurrekontuan jauzi handiegia ez emateko\".", " Bere proposamenean ELAk ez die ukatzen CCOO, UGT eta patronalari estatu mailako hitzarmenak negoziatzeko aukera, beste modurik ez dagoen probintzietan bederen. Sindikatuak beste zerbait eragotzi nahi du: Estatu eremuko sektore- edo enpresa-hitzarmenek galaraztea beste edozein eremu geografiko edo funtzionaletan lan-baldintza hobeak negozia daitezen. Hau, zalantzarik ez dugu egiten, langileak pobretzeko estrategia baita. ", " Exkerra : Eta ez utzi komertzializatzaile handi horien eskuetan. Baserritarra estutzen dute bere oinarrizko beharrek, zereala edo pentsuak direla, argindarra dela, gasoila dela... horiek prezio finkoa dute, baserritarrek ezin dute erabaki, eta berak ekoizten duenari, adibidez esneari edo okelari, bestek jartzen diote prezioa. Hor estutzen gaituzte, eta ondorioz ez dago ekoizlerik, normal, nor hasiko da ekoizten? Ez dago erreleborik. ", " Proiektuak heldu den urteetan jasan ditzakeen aldaketak moldatzea hitzeman du SPRINek eta onartu du ustiatutako lurra eskiarentzat eta Erronkariko turismoaren mesedetan soilik erabiltzea. Horren truke, herri basoak doan erabiltzen utziko dio Erronkariko Batzarrak hurrengo 20 urteetan.", "Ekainaren 10ean zabaldu zituen ateak Nails boutique by Tina edertasun zentroak, Azkoitiko Ibai Ondo 9 zenbakian. Batez ere, gel-azazkaletan, manikuretan, pedikuretan, erdi-iraunkorretan, makillajean eta bekainen diseinuan oinarritzen da Florentina Ionela Condruzen negozio berria.", "Bigarren eredua ekonomian eta ikasleen laneratzean oinarritzen da. Roegiers: \u00abEredu horretan ikusten da gehien estandarizatzeko ahalegina. Hezkuntzaren unibertsalizazioa eta merkantilizazioa lortu nahi dute sistema hori defendatzen dutenek, eta, zoritxarrez, herrialde askotan indar handia hartzen ari dira\u00bb.", "Gaur ireki dute enplegu eta sustapen ekonomikorako bulego berria San Migel kaleko 3. zenbakian. Harrera guneaz gainera, lau gela ditu 83 metro karratutan banatuta. Hainbat zerbitzu eskainiko ditu. Alde batetik, \u201cazken urteetako gaitzik handiena\u201d izan den langabeziari irtenbidea emateko baliabideak jarri gura dituzte Andoni Agirrebeitia alkatearen esanetan. Horrela, Zornotzako enpresen eta langabetuen \u2013edo beste lan baten bila dabiltzanen\u2013 arteko bitartekari izango da: \u201cHerriko enpresetako lehen aukera zornotzarrak izatea gura dugu\u201d.", "Erosi Zarautzen 2020 bonu kanpainaren lehen zatiak \"harrera bikaina\" izan duela nabarmendu du Iker Basurko Garapen Ekonomikoko zinegotziak komunikabideetara bidalitako oharrean. Kanpainaren inguruko datuak eman ditu Zarauzko Udalak balorazioan: batetik, 119 enpresak hartu dutela parte uztailean abiatutako kanpainan, eta bestetik, udalak guztira 39.970 euroko inbertsioa egin duela. Diru kopuru horrekin 3.927 bonu banatu dira herriko saltokietan, eta horiek zuzenean eman dizkiete bezeroei. ", "Korporaziotik irtetea erabaki dute bi taldeek, baina Mondragonek adierazi du erabakia \"errespetatzen\" duela, eta \"etapa berri bati\" ekingo diola aurrerantzean. Interkooperazioa eta elkartasuna izango ditu oinarri.", "Eskualdeko produktu osasungarriekin, ekologikoekin edo horren bidean dauden ekoizleek ekarritakoekin. Ingurumena errespetatzen dutelako, elikadura bizitzaren oinarrian jarrita, gure eskualdeko ekonomia garatzeko bidea ere izango dena.", "Ohartzen gara Sozietateen gaineko Zerga tresna bat baino ez dela, eta bere kabuz ez duela krisialdia konponduko, baina OCDEk esaten duen bezala, fiskalitateak modu erabakigarrian eragingo du inbertsioen finantzaketaren egitura eta modua. Zerga neurriekin lehiakortasunaren hobekuntzarako emandako babesa, esfortzua sustatzeko eta pizteko neurri eraginkorrenetako eta inpaktu azkarreneko neurrietako bat izango baita, batez ere ETEetakoa. Zerga presioa hedatuz ez da enpresen lehiakortasuna eta produktibitatea bultzatzea lortuko, enpresa pribatuen erabakietan irizpide politikoekin esku hartuz ala gastu publikoa handituz.", "Altsasuko ferietan abeltzainez gain, abereak ikustera datorren jende asko ere biltzen da. Zer ikusi behar dute?Atzetik lan izugarria dagoela, eta hori ez da baloratzen. Gazta bat edo haragia erostean, ahalegin bat egin behar du jendeak: hemengoa erosteko ahalegina, hemen hazitakoa. Bertako produktuak kontsumitzera animatu nahi dut jendea.", "Azkenik, EAJ-PNVk nabarmendu nahi du udala 80.000 \u20ac-tan zorpetuko dela, baina inbertsio errealak % 40 jaitsi direla, seinale txarra ekonomia suspertzeko eta etorkizuneko proiektuen aldeko apustua egiteko. Elgeta ia logela-udalerri bihurtu da, eta ez du pizgarririk gazteek beren herriko egunerokotasunean goza dezaten eta inplika daitezen, hau da, etorkizunerako proiekturik ez duen udalerri batean.", "Etxeaz gain, lana ere falta dute, gainera. \u00abOtxarkoagan bi aukera dituzu: edo ostalaritza edo merkataritza. Eta azkenaldian negozio asko ixten ari dira; beraz, sektore horietan ere, gero eta gutxiago\u00bb. Berak taberna batean egin du lan, eta kexu agertu da, unibertsitate ikasketak dituen arren auzoan ezin izan duelako beste enplegurik lortu. Bilbon langabezia tasa handienetakoa duen auzoa da Otxarkoaga. Eta hori kontsumoan ere nabaritzen da. Horrez gainera, Astorkizak esan du lokalekin arazoak dituztela merkatariek. \u00abArazoak dituzte. Zaharberritu egin behar dira. Nik, adibidez, hezetasunarekin ditut arazoak\u00bb. Eraikinak zaharrak direnez, tamaina aldetik ere trabak dituzte lokaletan.", "Dakizuenez, gaur itxiko dugu datorren urteko aurrekontu prozesua, eta Ogasuneko Batzordearen irizpena dagoeneko mahai gainean daukagu. Talde guztiok geure jarrerak berrestea aurreikusteko modukoa da \u2014ezin bestelakorik gertatu\u2014. Hori dela eta, labur hitz egiten eta neure liburua zehazten saiatuko naiz.", "Alkortak adierazi duenez, ezohiko egoerei erantzuteko beharrezkoa da \"gaitasuna izatea eta azkartasunez jokatzea\", baina horrez gain, herriko industria eta ekonomia ehuna indartzeko epe motz-ertainerako baliabideak eta estrategia behar direla esan du. Hark gogorarazi du udala bi norabide horietan ari dela lanean: \"Sustapen Ekonomikorako laguntzen plana osatuta dago, eta guztira, 475.000 euro bideratu dira horretara. Dena den, egunerokoari erantzutea bezain garrantzitsua da etorkizunerako plan bat izatea, eta horretan ari gara; Azpeitia 2030 Plan Estrategikoa gauzatzen ari gara\".", "\u201cLanpostuak sortuko balitu ere, arrain haztegiak ez lituzke euskal arrantza sektorearen arazoak konponduko: modu tradizional eta artisau baten alde egin behar dute, baxurakoa eta bertako espezieak zainduko dituena. Modu horretan ingurumena errespetatuko litzateke\u201d, dio talde ekologistak. ", "Ziurgabetasun horren erdian, zuzendaria aldatu dute berriz ere. Iaz, Markus Hauptek hartu zuen fabrikako lema, eta, orain, Seaten presidenteorde kargua hartu du. Haren ordez, Michael Hobusch izendatu dute Iru\u00f1eko zuzendari. Haren eskuetan egongo da fabrikaren historiako moldaketarik handiena gidatzea.\r", "Denbora honetan Lanbide Kutxak beste aurkako bi ebazpen jaso ditu; halaber, apirilaren 25ean prentsan azaldu zen Bilboko 11 zenbakidun Lehen Instantziako Epaimahaiak Santander Bankua kondenatu zuela 84 urteko emakume bati preferenteen partizipazioen salmentako dirua bueltatzera, emakumea inbertitzera animatu zuelako baina ez baitzuen informatu inbertsioa galtzeko arrisku handia izan zezakeela.", " Eztabaidatu nahi dituen gaien artean, Txinarekin egindako bost bilioiko tratua nabarmendu zuen Nkundak. Akordio horren arabera, Txinak Kongoko mea aberastasuna izango du eskura, errepide eta trenbide berrien truke.", "NBEren Elikadura eta Nekazaritzarako Erakundeak kontsumoari buruzko datuak argitaratu ditu eta garbi ikusten da su-egurrerako kontsumoa eraikuntza eta altzarigintzarakoa baino bi aldiz handiagoa dela.", "Egur txapatua erabiltzen da gehiena. Hor aurrekontuak ere asko agintzen du. Jende asko dago etxea hartu duena eta gastu haunditan sartuta, eta horrek ere eragina du. Intxaurrak, gerezia... horiek oso gutxi erabiltzen dira. ", "Zortzi urte jadanikhauxe da joana,denboraren orratzekbeti dute lana.Eskerrak toka ez zaizunkoronaren dramagreba oso luze batenantza badaukana:nora joan da gastatu ez den diru dana!?KEYENS", "badeutsagu, zenbat familiari murriztu jako gaitasun ekonomikoa, aurrezteko gaitasuna, inbersino-gaitasuna? Ba ia danei. Gure ustez, zalantzagarria da herritar gehienek azken hileotan garrikoa estutu behar izan daben bitartean, hilaren amaierara heltzeko kontuak eta kontuak egin eta berogailua pizteko minutuak neurtzen ibili bitartean, garbigailua jarteko ordua kalkuletan, hipotekea begiratu eta barrikustera bialduten dan bitartean, Euriborra 2008ko datuetan dagoalako eta interesek gora egin dabelako eta eurakaz batera hipoteka-kuotak, zuek hazkundeaz eta gastu-ahalmenaz harrokerietan ibiltea. Ze dana ateratzen da bizkaitarrengandik, euren ekonomiei eutsi ahal izateko kontuak eta kontuak egiten dabezan bizkaitarrengandik. Eta hori da, jakina, aurrekontuak egitea, diru-sarrerak eta gastuak aurreikustea. Zuena beste zeozer da, hain zuzen be, nondik datorren pentsau barik gastetea, emon egiten jatzuelako, eta beti erabili zeinkiezalako kalkulu-akatsetako arriskuak babesteko zergak. Eta gastua dinogu, ez inbersinoak gastuak baino, zuek aspalditik bizkaitarrak eroan dozuezan gastuak, eta zalantzagarriak baino gehiago izan diranak. Lehenengo eta behin, hasieratik ez zalako ondo pentsau, eta behin obra eginda daukagunean, ezta? Ba emoitzak onartu behar. Adibide argia dogu BEC, aspalditik autosufizientea izan beharko litzatekeena, eta urtez urte gure Lurraldeko aurrekontuak murrizten jarraitzen dauena. Beste adibide argi bat SuperSur izango litzateke, lan faraonikoa, Bizkairako beharrezkoa izatea inoiz erakutsi ezin izan dana eta ia estreinau barik egoteko amaierarik bako gastuen zerrendea loditzera etorri dana. Baina zuek sartu gaituzue gastu horreetan, eta bizkaitarrok sufriduten dogu zordun eta pagano baino ez gara. Honezkero eginda dagoala eta hartutako betebeharrei aurre egin behar jakela esateagaz nahikoa daukazue. Eta pentsau gura dot asmo onez sartu ginduzuezala gastu horreetan. Baina askotan jasanezina dana da ze arpegi okerra ipinten dozuen kontuak eta erantzukizuna eskatzen jatzuezanean, baita Aurrekontuena be. Eta Foru Aldundiak hurrengo urteetarako eskuartean darabilzan aurreikuspenei erreparetan badeutsegu, benetan zorabiatzekoa da. Azken lau urteetan dirubilketa % 20 inguru handitzea planteetan dozue. Kalkulu hori eginda dago, Finantzen Euskal Kontseiluak joan dan urriaren 14an onartutako 2026ra arteko diru-bilketaren aurreikuspenen arabera. Hori da herritarroi gainera etorriko jakuna, espero daigun zuek hori azaltzeko gai izatea, izan be, ziur dinotsuet herritar gitxik daukiela konfiantza ehuneko horreetan euren erosteko gaitasuna handitzeko. Eta irudipena daukagu foru-oholtzatik ez dozuela gobernetan gizarte zibilaren errealidadean. Gure ustez, lerro paraleloa egiten dozue. Ze zuek aurreikuspen horreek Bizkaian egiten dozuezan bitartean, enpresen defizita aspalditik errepikatuten doa, autonomo bitik batek arazoak ditu KOI maileguak edo Elkargi maileguak itzultzeko, eta herritar gehienak pobretu egin dira azken urtean. Bizkaian, oin dala 3 urte baino 671 enpresa gitxiago egozan inskribiduta Gizarte Segurantzan zemendian, hau da, pandemiarik ez egoan 19ko zemendiagaz alderatuta. Eta Eustaten jardueren direktorioa urtarrilaren 1etik 22ko urtarrilaren 1era begiratzen badogu, Bizkaian 3.400 enpresa gitxiagoko saldoa daukagu. Hori dala-ta, argi dago, ustezko oparoaldian barik, oraindino ehun ekonomiko eta produktiboa suntsitzen goazela, eta egoera horrek, hobetu beharrean, makaltasuna erakusten dau. Lehiaketei edo enpresa-desegiteei buruzko datuak be ikusi geinkez; Euskadi osoan % 63 eta % 29 igon ziran, hurrenez hurren, 2021eko urriagaz alderatuta. Gure ustez, albiste txarrak dira, enpresa horreetako bakotxaren atzean enpresaburu bat dagoalako, ekintzaile bat dagoalako, autonomo batek persiana bota dauelako, bere bizi-proiektua eta proiektu profesionala behera etorri dala ikusten daben emakumeak eta gizonak. Iazko abenduan egin zenduen BPGaren 6,7ko hazkundearen aurreikuspenak be behera egin dau 2023rako. Era berean, 4,1eko hazkundea iragarri zenduen, eta orain 2,1ekoa da, Eusko Jaurlaritzaren arabera. Beste adierazle batzuetarako, adibidez,", "Ekonomikoki hondakin bilketa sistemak 42.024,83 euroko kostua izango du Amezketan. Tolosaldeko Mankomunitateari udalak 29.844,83 euro ordainduko dizkio, eta udal langilearen kostua 12.180 eurokoa izango da. Aurten 24.250 euro jasoko dituztela tasetatik aurreikusi dute, eta beraz, udalak 17.774,83 euro jarri beharko ditu hondakinen bilketa ordaintzeko: \u00abUdal zerbitzu baten helburua aldea ahal den txikiena izatea da\u00bb.", "Azken urteetan Donostiako familiek igoera handiak izan dituzte zaborra bildu eta ezabatzeagatik ordaintzen duten tasan, baina 2012an ez, tasa dagoenean uztea erabaki baitu udalak. Hala, sendi bakoitzak urtean 116,34 euro ordaindu beharko du. Negozioei, ostera, %3 igoko die tasa.", " 2014ko uztailean enpresaren ondarea enkantera ateratzeko zorian zela, langile ohi batzuek osatutako talde eragileak Lan Elkarte bat sortzeko proposamena aurkeztu zion konkurtso administratzaileari. Geroztik, enpresa berria eratzeko urratsak eman dituzte langileek eta aurki zabalduko dituzte berriz lantegiko ateak.", " Hala ELAk nola LABek AHT sustatzeko bideratu den dirua kritikatu dute. LABek, gainera, azpimarratu du aberastasuna banatzeko eta gizarte eredu onargarri bat bermatzeko balio ez duen eredu fiskal bat dela aurrekontuen oinarria. Ildo horretan, gizarte gastuaren aurretik Jaurlaritzak beste atal batzuk lehenetsi dituela uste dute: egitura politiko-administratiboaren antolakuntza, polizia gastuen hazkundea, zor publikoaren amortizazioa, Euskal Y-aren \u00abinposizio antidemokratikoa\u00bb, edo enpresentzat ingurune lehiakor bat sortzea. BPGa ardatz modura hartuta, gastu sozialaren kopurua azken urteotan ez dela aldatu kritikatu du, era berean.", "Momentuz, bi saio eskainiko dira: lehena, ekainaren 5ean, Sustapen digitalerako aholkularitza izenburupean; eta, bigarrena, ekainaren 21ean, Zure enpresa eraginkorragoa eta seguruagoa izateko aholkularitza.", "Enpleguaren kasuan, \u00abjoera orokorrarekin bat\u00bb datorrela azaldu du ganberako buruak. \u00abDezelerazio arina, baina, hala ere, positibo dago\u00bb. Enpresen %17k lantaldea handitzea aurreikusten dute, eta %6k murriztea. Zubiaren arabera, \u00aberresistentzia\u00bb horren kausak dira \u00abenpresek langileak aurkitzeko dituzten zailtasunak eta lantaldeak argaltzeko duten erresistentzia logikoa\u00bb.\r", "Bide azpiegituretako sailaren lorpenen ildotik, azpimarratu nahi dugu zorra berriro negoziatzeko bankuekin egindako lan ona. Horrek Bidegi sozietate publikoaren ekonomia egoera ona egiaztatzeaz gain, eragiketa ekonomikoak egiteko ahalmen handiagoa ere ahalbidetuko du 2018an, noiz eta aurreikusten denean Foru Aldundiak % 17 gutxiagoko aurrekontua egin beharko duela, Bidegik Antzuola-Bergara obraren kostua bere gain hartuko duelako.", "Gaur adjudikatuko dituzte Zubietako hondakinen errauste planta eraikitzeko lanak. Gipuzkoako Hondakinen Kontsortzioak, FCC, Murias, Inova, Altura y Uria eta Serbitzu Elkarteak osatutako Aldi Baterako Enpresen Elkarteak aurkeztutako eskaintzari emango dio lanok egiteko ardura. ", " Ardi moztea badelarik joaiten gira etxaldera, ilea sailkatzeko eta zakutan sartzeko. Ilea Sarako  Ihitia tik eta  Agustinen Borda tik, Senpereko  Monaco  etxaldetik eta lehen aldikotz Baxe Nafarroako Miren Aireren etxaldetik jinen da. Nahiago dugu polliki joan, laborariari segurtatu, produkzioaren eta salmentaren arabera. Guretako minimoa da ardi moztailek hartzen duten dirua berriz ere itzultzea laborariari. Deliberatu dugu ardika pagatzea, 1,10 \u20ac-etan. Ardi batek 2 kilo artile emaiten du, baina beresi, garbitu ta kardatuta kilo bat gelditzen da. ", "Azpeitian Garoa tabernan daude salgai liburuak, eta Elkar liburu-dendetan ere egongo dira, baita Potx eta Lotx pailazoen webgunean eta haiek nonahi egiten dituzten emanaldietan ere.", "Berriaren akzioen salmenta oso ondo joan da Debagoienean. Jarritako helburuak gainditu egin direla esan digu Juan Mari Larrartek, EKT S.A.-ko administrazio kontseiluko kideak. Hala ere, herri bat azpimarratzekotan, O\u00f1ati  aipatu behar, jarritako helburuak bizkoiztu egin baitituzte. O\u00f1atin, 76 mila euro bildu dituzte. ", "Hobekuntza hauen xedea da prozedura automatizatzea, merkatuan dauden teknikarik onenak erabilita, eta, aldi berean, sortutako produktuaren kalitatea bermatzen jarraitzea, gero errazago erabili eta merkaturatu ahal izateko.", "Espainiak dauka Europako Batasuneko kideen artean langabezia tasarik handiena, Eurostaten azken datuen arabera (azaroa): %14,1. Iazko ekainetik da tasa handieneko kidea 27en artean, eta, 2020ko azarotik 2,1 puntu apaldu duen arren, hazkunde handiagoa beharko du enplegu gehiago sortzeko; nazioarteko turismoaren mendekotasunak bereziki zigortu du haren ekonomia, pandemiaren garaian.", " Jauzi teknologikoa bultzatzeko borondatea du departamentuak, eta diruaren laurden bat inbertsio produktibora bideratuko da. Aldiz, gastu korrontea %10 gutxituko da. Datu horrek herritarren diruaren \u00aberabilera arduratsua\u00bb agerian utzi du, Undaren aburuz.", "Theodor Toblerrek sortu zuen gozokia 1908. urtean. Bere abizena eta torrone (turroi) hitz italiarrarekin nahastuta. Baina 1970. urtean, Suchardekin bat egin zuen enpresak. Kraft Foods multinazionalak erosi zuen 1990. urtean, eta, Europan aritzeko, Mondelez izena eman zioten konpainiari.\r", "Ekonomia Sozial Eraldatzaileko enpresa sarea den Olatukoopek manifestua zabaldu du COVID-19aren aurrean. \"Osasun-krisi honek lehen planora ekarri ditu hainbat gai: zaintzaren zentralitatea, indibidualismoaren ahultasuna komunitatearen indar eraldatzailearekiko, zerbitzu publikoen defentsa pribatizazioekiko...\". Salatu duenez, \"ekonomia eredu kapitalistak ez du balio bizitza bizigarriak izateko\". Enpresetan dagoeneko hartu dituzten neurriak azaldu dituzte, eta etxetik lan egiteaz harago ere joan dira: \"Bizitzak ekonomiaren aurretik jarri ditugu, eskuartean ditugun lan konpromisoak atzeratu daitezkeela asumituz\". Sareko enpresek elkarri laguntzeko bideak aztertuko ditu: \"Krisitik batera ateratzeko pausoak emanez\".", "Baina zer da euro bakoitzeko lau bueltan lortzea? Lehenik eta behin, negozioa errentagarria dela jakitea. Zerbitzua pribatua balitz, egindako inbertsioak negozioarekin aitzinerat jarraitu ahal izateko aukera emanen ligukeela, ez ginela dirua galtzen ariko, alegia. Hori gure dirua kudeatzen dutenen ikuspuntutik. Hitz guttitan, merezi diela/digula.", "Kanpainaren helburua tokiko kontsumoa bultzatzea izan da, eta horregatik, datozen egunetan banatuko dituzten poltsetan ere tokian tokiko kontsumoak duen garrantziaz ohartarazteko kanpainaren irudia agertuko da, baita bost udalerrietako ostalaritza eta merkataritza elkarteetako irudiak ere.", "Berriki iragarri diren azken hiruhilekoaren emaitzak kontuan hartuta, estatuko lau banku nagusiek, honezkero eta orotara 18.791 milioi euro irabazi dituzte: Santander (8.143 milioi), BBVA (5.961 milioi), CaixaBank (3.659 milioi) eta Sabadellek (1.028 milioi). Bai, 18.791 milioi! Kutxabanken lan eremua txikiagoa da, baina, hala ere, 352 milioi irabazi ditu. Bost bankuen artean kasik 20.000 milioi etekinetan, zure hipotekak etengabe gora egiten zuen une berean!", "Azken bost urteetan zorraren emendatze azkar bat gertatzen ari da, eta, hein handi batean, estatuaren aginduz eraikitzen ari diren abiadura handiko lau lineei lotua da. 2016ko informazio txosten parlamentarioak azaltzen duenez, AHTaren eraikitzea geroz eta garestiagoa bihurtu da. 1981ean, Paris-Lyon lineako kilometro baten eraikitzeak 4,9 milioi euro kostatzen zen; 2015ean, Tours-Bordele kilometro batek, 23 milioi euroren kostua du.", "3 Eta zer gertatzen zaie? Lehoiek irabaziak jan dituzte? Ez. Aste honetan, zirkuaren sortzaile eta jabe Guy Lalibertek akzio gehienak saldu egin ditu, 1.100 milioi euroren truke: %60 AEBetako TPG Capital inbertsio funtsari, %20 Txinako Fuson taldeari eta %10 Quebeceko pentsio planak kudeatzen dituen sozietateari. Gainontzeko %10 bere esku gordeko du.", "Berriro ere liburuekin Amazonek egin zuena ikusi behar dugu. Dendak ez ezik, banaketan bereziki izan zuen, eta du, eragina. Kasu horretako gehienetan, banatzaile askoren konplizitatea lortu zuen Amazonek, bere negozioak behar zuena lortuz, banatzaileak erosi behar izan gabe. Banatzaile horiek, aldiz, epe motzeko erabaki horrekin irabaziak bai, baina euren testamentua ere, beharbada, sinatzen ari zirela bazekiten. Ez da urrun joan behar horren eragina ikusteko.", " Kooperatibako kideek etxean egiten dituzte gasnak, eta ondoren, Zalgizera daramatzate ontzeko prozesua han egiteko. \u201cAsteko egun bat jartzen dugu gasnak ekartzeko, astelehen arratsaldez. Iristen direnean pisatu egiten ditugu, eta urte bukaeran kooperatibak gasna fresko kiloko 1,25 euro kobratzen dizkie laborariei\u201d, azaldu du. Zalgizeko lanak aurrera eramateko bi langile ditu kontratatuak kooperatibak; iristen diren gasnak garbitzea, analisiak egitea eta itzultzea dira horien lanak. \u201cDena den, laborariek ere txandak egiten dituzte kooperatibako langileei laguntzeko, ekarri duten gasna kantitatearen arabera\u201d. ", "Tailerretako bi Reforamurrio Enpresaldean emango dira, irailaren 21ean eta urriaren 11n.Ikusirik ekintzaileen artean harrera ona izan dutela trebakuntza \u201cbizkor\u201d horren aurreko edizioek eta gero eta eskari handiagoa dagoela, eskualdeko udalek beste sei tailer antolatu dituzte elkarrekin, \u201cekintzailetza-pilulak\u201d direlako formulan oinarrituta. Aiara Eskualdeak koordinatzen du egitasmoa, eta Caja Vital Kutxa Fundazioak laguntzen du diruz.Lau orduko tailerrak dira, eta helburu dute enpresa-proiektu bat ideia sortzen denetik hasi eta martxan jartzeko izapideak egin arte garatu ahal izateko oinarrizko jarraibideak ematea. Beraz, ikastaro horiek egin daitezke hala ekintzailetza-prozesu osoaren ikuspegi globala barneratzeko nola alderdi zehatzen bat indartzeko (merkataritza, finantzak\u2026). Ildo beretik, topaleku dinamiko bat sortu nahi da, partaideek esperientziak partekatu eta ideiak probatu, hobetu edo sortu ahal izan ditzaten giro atsegin batean, eskualdeko beste ekintzaile batzuekin elkarlanean eta harremanetan arituz.Tailerrak doakoak dira. Dena dela, leku-kopurua mugatua da, eta izena emateko ordenaren arabera beteko dira (lehentasuna emango zaie eskualdean bizi diren langabeei).Informazio gehiago lortzeko eta tailer batean edo guztietan izena emateko, Amurrio Bideanekin harremanetan jar zaitezkete, 945891721 telefono-zenbakira deituta edo autoempleo@amurriobidean.org helbidera idatzita.", "Arabako Foru Aldundiak baztertu egin du aurten gehiago zorpetzea. Gipuzkoakoak irailean onartu du 2011-2013 Finantza Plana. Bertan, \u00abegoera ekonomikoa eta perspektibak ikusita\u00bb, aurten gehiago zorpetzea erabaki dute. 48,6 milioi euro izango dira, 2012an bankuei bueltatu behar dieten zorraren parekoa. Gipuzkoako Diputazioaren zorra, sozietate publikoak aintzat hartuta,  1.753 milioi eurokoa da.", "M.G.: Euskal Herrian eta Espainian, diru laguntza oso gutxi daude kulturan eta zineman, eta gutxi bizi daitezke soilik zineaz. Oso profesionala izan da gure lana, eta ez kobratzea ia hutsala izan da. Profesionalek ere elkarlanean egiten dute lan maiz proiekzioa lortzeko. Izen handiko artista denek lan egin dute sarri doan, lan ibilbidea zabaltzeko.", "Eusko Jaurlaritzak beste marra bat igaro du ELA eta LAB bazterrean uzten dituen estrategian: lehen aldiz lan-hitzarmen bat sinatu eta argitaratu du sindikatuen gehiengoaren babesik gabe. Irailaren 14an Arabako Aldizkari Ofizialak metalgintzako ituna  argitaratu du (pdf) , Eusko Jaurlaritzak , patronalak eta CCOO eta UGT sindikatuek sinaturik. Buletinak dio ELAk eta LABek ez dutela hitzarmena sinatu, baina ez du zehazten sindikatu bakoitzaren babes maila. Hala, langileen %30 baino ez dago ordezkatuta itun horretan. ", "Lehiaketaren oinarrietan baldintza zehatz batzuk ezartzen ziren. Lehiakide guztiak egokitu egin ziren oinarri horietara, Foster izan ezik. Aurrekontua, esaterako, behin obrak hasita, bikoiztu egingo da gutxienez. Garai hauetan, diru xahutze hutsa da. Ez da inondik inora soluzio bat: arazo bat baino ez da.", "Donald Trumpek bultzatuta, NAFTA Ipar Amerikako merkataritza ituna aldatzeko negoziazioak hasi dituzte. AEBek Mexikorekin duen merkataritza defizita murriztea da Trumpen helburua", "Auzi ekonomikoari dagokionez, Larrartek esan zuen \u00b4ez dagoela iruzur fiskalik, baina egongo balitz ere, Tolosako edo askoz jota, Donostiako epaitegian juzgatu beharko litzatekeela, eskumenek hala agintzen dutelako`, delitu ekonomikoei buruzko auziak ez baitagozkio Auzitegi Nazionalari. \u00b4Epaileek ere hori diote baina Auzitegi Nazionalak interes handia du gai honetan eta ez du utzi nahi. Hori da larriena eta kezkagarriena`. Esan zuenez, litekeena da epaiketa hau bestea baino lehenago egitea. ", "Industriaren pisua ez da nolanahikoa Nafarroan: enpleguaren %25,3 sektore horrek ematen du eta barne produktu gordinari %30eko ekarpena egiten dio \u20142007an adinakoa da ehunekoa\u2014. Alabaina, CCOOk \"utzikeria\" salatu du, industriari laguntzeko neurriak falta direla. Hala, elkarrizketa sozialerako mahaian industria politika berri bat diseinatzea proposatu du, \"jardueta ekonomikoa eta industriala sustatzeko helburuarekin\".\r", "Ados gaude energia berriztagarriak bultzatu behar ditugula, energiaren kontsumoa murrizteko planak egin behar direla, enpresa berdeak bultzatu behar direla edo ekonomia zirkularraren aldeko apustua dela etorkizuna.", "Lasa HarategiaZiordia iparraldean egin den urbanizazio berrian dago, Errekalde karrikaren 18an, Patxik zabaldu berri duen harategia. Sektorean eskarmentu ederra du, 7 urte aritu izan baita Iru\u00f1eko supermerkatu kate batean harakin. Patxik haragia saltzeaz gain, elikagaiak, edariak, fruta eta barazkiak, ogia, izoztutako produktuak, esnekiak eta haien eratorriak saltzen ditu, garbiketarako eta bestelako produktuekin batera. Guztia 45 metro karratutan. Informazio turistiko pixka bat ere jaso dezake hara joaten denak, zenbait eskuorri baitaude. Patxi bera, dakien neurrian ere, argibideak emateko prest azaldu zen. Patxik aitortu duenez \"pozik\" dago izan duen hasierarekin, \"pixkanaka gora egin duela\" gehitu zuen. Denda zabaltzeko arrazoiez galdetuta Patxik esan zuen herrian halako zerbait \"beharrezko\" jotzen zuela, \"produktu freskoak ahalik eta gertuen izatea hobe da, eta Ziordian ez zegoen halako zerbitzurik\". Astelehenetik larunbatera, 09:30etik 14:00etara eta 17:30etik 20:00etara, du zabalik harategia, eta lanean bera badago ere, familiak eta bikoteak, Irantzu Larrazak, laguntze zutela esan zuen. EkintzaileaPatxik bere harategia martxan jartzeko CEIN erakundearen laguntza jaso du, Comercios a mano sarea haiek garatzen duten lanada merkataritza eredu bat baita. CEINek Patxiri bere ideia aurrera eramaten lagundu dio. Hala, bideragarritasun ikerketa egin dio, hornitzaileekin harremanetan jarri dute eta, horrekin batera, lokalaren diseinuan, planifikazioan, produktuen aukeraketan, merchandising eta kudeaketa komertzialean aholkatu du.Comercios a manoNafarroako Gobernuak CEINen bidez martxan jarritako programa da eta bere helburua da potentzial turistikoa duten landa eremuko herrietako dendak ez ixtea, baita denda berriak sortzeko aukera ematea eta, bide batez, lanpostuak. Nafarroan barnako hainbat denden sortzen dute Comercios a mano sarea. Ziordiko Lasa Harategia da sarean dagoen denda sakandar bakarra. Nafarroako Gobernuak jakitera eman duenez, sareko denda gehienek Merkaturatzerako Kapital Funtseko finantzazioa lortu dute CEINen bidez. Hala, enpresa planarekin bakarrik, bestelako berme edo abalik gabe, interesik gabeko 18.000 euroko mailegua jaso dute ekintzaileek aurrera egiteko. Jose Maria Roigek ostiraleko mustutze ekitaldian esan zuen diru laguntzak egon badaudela, baina garrantzitsuena haiek baliatuko dituzten ekintzaileak egotea dela.", "Bizkaiko Garraio Patzuergoak adierazi duenez, Kutxabankeko kutxazainetan Barik txartela diruz betetzeko aukera egongo da aurrerantzean. Gainera, erabiltzaileek orain arteko gehienezko 90 euroko errekarga baino handiagoa egin ahalko dute. Halaber, ez da beharrezkoa izango Kutxabankeko kreditu txartela erabiltzea Barik txartela zamatzeko, beste banku edota finantza erakundeetako txartelak ere onartuko ditu.", "Pasa den otsailaren 10etik eta martxoaren 24ra arte, erriberako merkatuaren zati handi bat desmuntatua eta ibilgailu industrialen arloko MAN enpresari alokatua izan da. Multinazionalaren hitzetan, hiri modernoa eta langile izaera uztartzen dituelako izan da aukeratua Bilbo. Esleipen mota hau ez da berria. Aurreko irailean espazio berbera Volkswagen multinazionalari alokatu zitzaion, oraingoan datorren MAN enpresaren jabe dena, kasu hartan ere auzokideak abisatu gabe eta auzoan edukiko zuen efektua kontuan hartu gabe. SOS Alde Zaharra plataformatik merkatuari ematen zaion erabileraren inguruko kexak edo erabilgarri izan dakigun informazio oro bidaltzera gonbidatzen dute, sosaldezaharra@gmail.com helbidera. Mikelek ekarri dizkigu xehetasun guztiak.", "Braunschweigeko Fiskaltzaren arabera, auto enpresako arduradunek gutxienez 2014ko apiriletik zekiten iruzurra egiten ari zirela, baina ez zuten haren berri eman. Kontrara, beste software bat garatu zuten aurreko iruzurra ezkutatzeko.", "Garai berriei aurre egiteko, argazkigintzaren ekoizpena alde batera utzi, eta ontziki eta enpresentzat inprimakiak egitearen alde egingo du konpainiak, aurreko negozio ereduaren bideragarritasunik ezak bultzatuta. Baldintza horiek ezagututa, hartzekodunen %82k planaren neurriak onartu zituzten aurreko astean.", "- BEZ zerga: Erreformak urteroko diru sarrerak %1 handitu beharko ditu (%0,74 eskaini du Greziak). Tasa orokorra %23 izango da. Murriztutako tasa %13 izango da prozesatu gabeko janari, energia, ura, eta hotelentzat. Catering eta jatetxeen BEZa %23 izango da (%13 zen proposamenean). %6ko tasa murriztua izango dute botikek, liburuek, eta antzerkiak. Uharteek dituzten murrizketak ezabatu beharko lirateke, eta beste salbuespen batzuk ere bai, zerga oinarria handitzeko.\r", "Kontuen Ganberak txosten horren berri eman duela onartu du Brinquisek. \u201cBaina aipatu bertzerik ez dute egin. Datu horiek ez dituzte bertzeak bezainbertze nabarmendu; eta ez dute aztertu, gainera, agindutako 8.000 lanpostuekin zer gertatu den\u201d. Nekazarien etekinei buruz ere, zalantzak mahai gainean jarri ditu Brinquisek: \u201cKontuen Ganberaren txostenak Intiak emandako datua jaso du: hektarea bakoitzeko mila euroko etekina. Inongo nekazarik ezin du horrelako datu bat onartu. Haien estatistiketan ere ageri da \u2014egungo prezioen arabera\u2014 100 edo 150 eurokoa dela etekina, hektarea bakoitzeko\u201d.", "Gainerako hedabideen antzera, egoera zailean da BERRIA Taldea. Sekula baino irakurle gehiago ditu, baina diru sarrerak gutxituz doaz, publizitatean eta diru laguntza publikoetan izandako jaitsieraren ondorioz. Horri erantsi behar zaio paperezko hedabideen egiturazko krisia. Izan ere, Internetek aldaketa nabarmena eragin du ereduan, eta horretara nola egokitu aztertzen ari dira hedabide guztiak.", "Espainiako Sare Elektrikoak egunero ematen dituen datuen arabera, garestien 21:00etatik \u00a022 :00etara izanen da 0,18167\u00a0\u00a0\u20ac/kWh eta merkeen, berriz,\u00a015:00etatik 16:00etara 0.\u00a00342q\u00a0\u20ac/kWh", "UNED Bergarako zuzendari I\u00f1aki Espartzaren hitzetan, ez da erabaki erraza izan, baina \"jendea ez kaleratzeko\" martxan jarri duten neurria izan da. Diru sarrerak ia %20 jaitsi izanak Bergaran orain arte egon den sistema bikoitzari zuzenean eragingo dio: presentzialtasuna murriztuko da eta, Espartzaren hitzei kasu eginez, \"teknologia berriek eskaintzen dituzten aukerak hobeto aprobetxatu\" beharko dituzte.\u00a0", "Baina langileen artean askoz gorabeheratsua izan da azken urteetako bilakaera. Pandemia garaian enplegua erregulatzeko aldi baterako espediente ezarri ostean, Trapagarango altzairutegia itxi eta Amurriora eraman zuten 2021ean, bidean enplegua suntsituz.", "Eguraldi aurreikuspenak txarrak direnez, larunbat honetarako iragarrita zegoen Ekonomia sozialaren azoka bertan behera geratu da. Udazkenean egiteko asmoa dago. Jarraituko dugu informatzen.", "Zure herrikide eta lagun I\u00f1aki Osa Goikoetxea-k, diziplinako azken hamabost urteotako izarrak, zuk baino hilabete batzuk lehenago egin zuen hautu bera. Haren esanetan, pozik zegoen han, baina AEBetatik alde egiteko arrazoia ekonomikoa izan zen, soldata %70 inguru jaitsi baitzioten. Zu zerk bultzatu zintuen erabakia hartzera?", "Arazo nagusia zera da, ez dugula gaitasunik prezio igoera horiek produkzio katean banatzeko. Hau da, garestiago erosten ditugu gure produktua sortzeko behar ditugun baliabideak, baina, gero, behartuta gaude ordura arteko prezio berean saltzera. Azkenean, besteen irabaziak ordaintzen ditugu guk.", "Langileak dira, gainera, krisi egoera hau ordaintzen ari direnak. Diru publikoa banku eta negozioak erreskatatzera bideratzen da, lan osasun eta segurtasunaren eremuan inbertsio eta baliabideak murrizten diren bitartean.", "EBZk emandako datuek hauspotuta, aste honetan Espainiaren arrisku sariak oinarrizko 400 puntuak gainditu ditu, eta 434 puntura iritsi da. Espainiaren hamar urterako zor bonuen interesak %6ko langa gainditu du. Garestiegi.", "SVB Silicon Valley Banken porrotaren lehen eraginak nabaritzen hasi dira Europan ere. Hilabete osoa egunez egun igotzen ari zen Euriborra \u2014tasa aldakorreko hipoteka gehienak kalkulatzeko erabiltzen den indizea\u2014, baina joan den ostegunean SVBren porrotaren lehen hotsak entzuten hasi zirenean, lehen beherakada izan zuen, eta ostiralean %3,953ra jaitsi zen. Ostegunean %4tik oso gertu zegoen, %3,978an, 2008ko azarotik altuena. Atzo hamarren bat jaitsi zen, baina gaur 0,346 puntu galdu ditu kolpe batean.\r", "7 Zabaldu dira ekoizpena etengo duen zurrumurruak ere.  Baina ez du ematen, Airbuseko zuzendariek gezurtatu egin baitute. Apustu handia egin zuen konpainiak; 15.000 milioi euroko aurrekontu zuen, baina kopuru horri 3.000 milioi gehitu zizkion ekoizpen zentroen arteko koordinazio arazoengatik. Urte eta erdiko atzerapena ere izan zuen. Hori bai, eredua aldatzea ez da baztertzen.", "Bizilagunen bozeramaile lanak egiten ari den I\u00f1aki Setienen arabera, ordea, guztiak ari dira \u00abkalean geratzeko zorian daudenen ezinegon bera pairatzen\u00bb \u2014BERRIAk Setienen testigantza jaso zuen otsailaren 16an argitaratutako erreportajean\u2014 Azorak ez die \u00abprezioak mantenduko dituen bermerik\u00bb ematen bizilagunei, eta hori da gaur goizeko prentsaurrekoan egin duten eskari nagusia: kontratuak amaitu zaizkien edo amaitzear dituzten maizterrei kontratuak berritzea eta prezioak izoztea, KPI kontsumo prezioaren indizeari egokituta. Oraingoz, inbertsio funtsa ez da harremanetan jarri gutuna jaso duten familiekin.\r", "Udazkenean saskiak saltzen dira, eta, horietan, konbinazioak egiten dituzte. Hiru mota daude eta bakoitzak produktu jakin batzuk ditu. Kutxa bakoitzarekin lortzen den etekinaren % 25 euskarari bultzada emateko bideratzen da.", "Inbertsio publikoaren suspertzea eta bultzatzea beharko luke, ekonomia bizkortzen laguntzeko, enplegua bermatzeko eta produktibitatea hobetzeko, enplegua sortzea baita politika sozialik onena.", "\u00abErrazki eta berehala gauzatu daitezkeenez\u00bb, ekintza horietarik zortzi hautagaiei banatu itunean kausitzen dira. Adibidez, %100 berriztagarria den elektrizitate baten alde egitea Enercoopi harpidetuz, euskoaren erabiltzaile izatea, tokiko zirkuitu laburren garatzea. Bistan dena, tresna kutxako beste batzuk ere gehitu ditzake konpromisoen zerrendan. Oraingoz, 23 hautagai dira engaiatu, gutxienez bost engaiamendu dituztela harturik. Joera politiko guztietakoak kausitzen dira izenpetzaileen artean.", "Zerga iruzurraren aurkako borroka indartzearen beharra nabarmendu du Gipuzkoako Diputazioak sarritan, eta Ogasunak uste du zerga kontzientziak ere lagundu dezakeela horretan. BEZaren eta beste hainbat zeharkako zergaren igoerak eta beste zenbait murrizketak ez dute laguntzen jende askok iruzur txikiak egiteari utz diezaion; adibidez,  BEZa ez pagatzea batzuetan. \u00abNorberaren teilatura harriak botatzea da hori; iruzurra egiten duenak ahalbidetzen du administrazioak baliabide gutxiago izatea  eta, ondorioz, murrizketa handiagoak etortzea. Iruzur egitea zuzenean zerbitzu publikoan eragitea dela jakin behar du jendeak. Jarrera horrek ez du zentzurik, ez orain krisi garaian, ezta gauzak hobeto zeudenean ere\u00bb.", "Douglas GmbH Alemaniako lurrindegi kate handi bat da, eta Hagen hirian du egoitza. 1.700 dendatik gora ditu, jabetza zuzenean edo frankizia bidez. Ipar Euskal Herrian eta Frantzian, esaterako, Nocibe markarekin egiten du lan. Denda bat du Angelun, beste bat Baionan eta beste bat Miarritzen. Hego Euskal Herrian ere zabaldu ditu dendak azken urteetan, hain zuzen, saltoki handietan. Bizkaian, Barakaldon (Max Center), Leioan (Artea) eta Bilbon (Zubiarte) dauzka dendak; Gipuzkoan, berriz, Urbil merkataritza zentroan (Usurbil); Araban, Boulevard merkataritza gunean, Gasteizen; eta Nafarroan ere badu denda bat, Uharteko Itaroa saltoki handian. If erosi eta gero, perfumearen sektorean are nagusitasun handiagoa izango du.", "Bestalde, Arrue jaunak esan du nik nire interbentzioan esan dudala Foru Aldundiak %45ekin diruz laguntzen duela; Udal Finantzaketarako Fondoa. Nik ez dut subentzio hitza erabili. Nik \u201cfinantzaketa\u201d hitza erabili dut. Bestela da, hain zuzen, azkenean, Udalak berak zer erabakitzen duen diru sarrera horrekin zer egin. Eta", " Onartu egin dute. \u00abErdia eman edo deus gabe gelditzea zen aukera. Horrela, noizbait gainontzeko mailak legeztatzeko bidea ez dugu erabat ixten. Lortuko dugun esperantza dugu\u00bb, dio ikastolako zuzendari Maider Senperrek. Zapore gazi-gozoa dutela aitortu du. Gogorra izan dela. 1995etik DBHren ardura osoa gurasoen esku uztea biziki gogorra izan den bezala. \u00abEz dugu sosik ere jaso Gobernuaren eskutik. Ikastolak ordaindu du dena\u00bb. Aurten urriaren 15ean ospatuko den Nafarroa Oinez-en helburua da, hain zuzen ere, ikastolaren egoera ekonomikoa arintzea.", "Enplegu espedienteak, lanaldi murrizketak, kaleratzeak\u2026 orotariko moldaketak jasan izan ditu bailarak urtebeteko tartean. Horren adierazle da hirutik batek (%31,09k) soldata edota lanaldi murrizketak pairatu eta horren ondorioz neurriak hartu behar izan dituela. .", "Bruselak uste du gehiegi hazi izanaren ondorioa direla banku nazionalizatuen arazoak, eta, horregatik, argaltzeko dieta ezarri die. Funtsean, beren jatorrizko lurraldeetako banku minorista izatea nahi du, hau da, herritarrak eta enpresa txiki eta ertainak finantzatuko dituzten erakundeak. \u00abEsperientziak erakutsi digu muga geografikoa duten erakundeek gauzak egiteko moduko ezagutza jakin bat dutela, eta hortik ateratzen direnean sortzen zaizkiela arazoak\u00bb, azaldu du Almuniak. Hori esateko beste modu bat da atzerriko kredituen iturria itxi zitzaienean egin zutela pott, eta, hortaz, beren burua finantzatzeko gai izan beharko dutela aurrerantzean: beren bezeroen gordailuekin, alegia.", "Halaber, bada ekintzailetza sustatzeko ekosistemei buruzko mozio zehatz bat gero ikusiko ditugun beste proposamen batzuekiko bestelakoa dena, eta ekonomiaren alor honetan, lehenengo sektorea babesten da, espezifikoki aipatuz soilik diru-laguntzetan oinarritutako politikatik harago, egon dadin eta ikuspegi orokor bat egon behar du Gipuzkoan lehenengo sektorea zer den, bere beharrak zein diren eta arazo espezifikoei non erantzun behar zaien kontuan izango duena.", "Gastu fiskalen aurrekontua, memoriak dioen bezala, honako hau da: politika ekonomikoaren eta sozialaren helburu batzuk lortzearren ematen diren zerga-onuren ondorioz ekitaldi batean izango den zerga-sarreren jaitsiera kopurutan adieraztea da.", " Gizonezkoen Athletic jaitsiera postuetan, eta gure indizeak, beste horrenbeste. %4 pasa galdu, eta 8.000 punturen langa zulatzear da Ibex-35. Bernabeun galdu eta Asiako burtsen gainbehera ia aldi berean gertatu ziren. Dow Jonesek itxura hobea agertu arren, puntuak batu ezinda jarraitzen dute Bilbaoko txerritxo ehiztari eta zuri-gorriek. Beherago joatea geroz eta zailagoa da eta, futbolean nahiz burtsan, eskerrak osasuna badaukagun. Mozkin berri garrantzitsuak espero dira aste honetan, urteko hirugarren hiruhilekoaren amaierakoak. Bien bitartean, 2.779 milioiren salerosketarekin, %9na pasa galdu zuten Abengoa eta Tecnicas Reunidasek, %8 pasa Criteriak eta, pisuzkoagoa dena, %4na pasa BBVA eta Edurnezurik. Santanderrek ere %3,92 galdu zuen, atzeraldi ekonomikoaren mamua (bigarren mailarako jaitsiera) handitzen ari den seinale. Baina jaitsiera guztiek neurria izan behar dute, hirugarren mailara jaisterik ez dago, urte bakarrean bederen. Volkswagen (+%146,62) autogileak gogotik ospatu du Porsche (akziodun nagusiak) bere partaidetza %42,6ra handitu izana. Akzioak 520 euroan itxi zuen atzoko eguna, ostiralean 156,1 euroan amaitu ostean. Igoera abiada itzela, dudarik gabe. INGren (-%9,38) esanetan, Espainiako bankuen berankortasuna %6,8koa izango da 2010ean. EBZk eta Trichetek datorren astean interes tasak jaisteak aurrikuspen hori okertu dadin lagundu dezakete. Likidezia arazorik ez dutela dio, ordea. Iberdrolak. Iberdrolak (+%0,99) 1.000 milioiren inbertsioa burutuko du Portugalen, 1.100 megawatteko gune hidroelektriko baten garapenerako. Alto Tamega hustiatuko duen egitasmoa, 2012-2018 epealdian eraikiko da, Galiziako mugatik gertu. Repsol. Ahobizarrik gabe esan du Antoni Brufau, Repsol-YPFko (+%0,16) buruak, zergarik gabe, gasolina ura edo Coca Cola baino merkeagoa litzatekela. Petrolioak ez du ordea zeharkalterik eragiten eta gurean, zorionez, ura ez da pribatua.", "Antolatzaileek aurrez jakinarazia zutenez, atzo izena eman zuten lehenengo 550ek eta 250ek mezu elektronikoa jaso dute, eta 72 orduren barruan ordainketa egin beharko dute, dortsala ziurtatzeko. Gainontzekoak itxaron zerrendan geratuko dira, eta 800en barruan daudenek ordainketa epe barruan egiten ez badute, itxaron zerrendaren hurrenkeran joango dira mezu elektroniko berriak bidaltzen.", "Europar Kontseilu luze eta borrokatu baten ostean Costarekin egindako agerraldian, lortutakoaz harro agertu da Sanchez: \u00abAzkenean lortu da iberiar salbuespena\u00bb. Onartu du salbuespen hori hutsune baten ondorio dela, hots, Iberiar penintsulako merkatua ez dagoela nahiko loturik EBkoarekin. 2020rako argindarraren %10 esportatzeko moduan izan behar zuen, baina %2,8an dago, eta horren zati handi bat Gipuzkoa eta Lapurdi artean egiten da.\r", "Aurrera begirako planifikazioa egin du eta etorkizuneko \"erronkak detektatzeko\" balioko duela uste dute. Iaz, abenduaren 14an hartu zuten aurrera begirako eta lan arloko plana egiteko erabakia. Emun Kooperatibak diseinatu du.", "HEMENbuy plataforman egon gara, salmenta batzuk ere egin dira, baina oso bakanak izan dira. Hor egon behar da, baina azkenean ez da erraza, lana eskatzen baitu. Internet erakusleiho moduan erabiltzen dugu, zer daukagun eta zer egiten dugun erakusteko, produktuak hor saltzeko baino gehiago. Interneteko webguneaz gain, Facebook eta Instagram kontuak erabiltzen ditugu. Denda txiki batek Internet bidez saltzea zaila duela uste dugu.", "Ze aurreikuspenekin irteten dira injineruak Goi Eskola Politeknikotik?Enpresa gehienak hasi dira krisitik ateratzen eta uste dut guretik ateratzen diren ikasle injineruek lortuko dutela lana. Hala ere, ingelesa eta maleta bat beharko dituzte beti. Mundura zabaltzeko prest egon beharko dute; hemen eta han lan egiteko prest. Gure enpresek kanpora joan behar dute eta beste herrialde batzuetan ere enpresak sortu, baina, betiere, hemen sortzen jarraitzeko. Oreka behar dugu. ", "Datu ekonomiko onen eskutik, hipoteka mailegu berrien kontratazioan errekorra lortu du Kutxabankek: 14.500etik gora eman ditu urtarriletik irailera arte, iaz baino %21,6 gehiago. Gaur egun, hipoteketan, %37,7ko merkatu kuota du Araban, Bizkaian eta Gipuzkoan. Kreditu pertsonaletan ere krisi aurreko maila gainditu du: 358 milioi eman ditu aurten.", " Erabakiaren ondorioz, erabiltzaileek ez dute sakelako telefonoa aldatzen duten bakoitzeko kargagailu berria erosi beharko. Kargagailua telefonoarekin batera saltzen denez, gainera, gastuak murriztu egingo dituzte. LG eta Samsung aspalditik ari ziren bateratzea bultzatzen; izan ere, azken urteetan asko igo dituzte euren salmentak. Baina 2007ko batzarrean saioa egin bazuten ere, astelehenera arte ez da gauzatu.", "Bitartean, krisi ekonomikoaren ondorioak pairatzen ari dira milaka eta milaka lagun. NBE Nazio Batuen Erakundeak iragan astelehenean emandako datuen arabera, 1,9 milioi lagun inguru laguntza beharrean dira herrialdean, krisiaren ondorioei aurre egiteko. Laguntza humanitarioa emateko programetara 247 milioi euro bideratzea beharrezko ikusten du erakundeak.", "\"Arduraz jokatzea dagokigu\u00a0 eta oreka ekonomikoa bermatu behar dugu. Herritarrentzako igoera txikia izango da, baina udalaren diru sarreratan igoera esanguratsua emango da\", nabarmendu du Labordek. Tasa eta zergetatik jasotako kopurua 2022tik 2023ra 31.000 eurotan haziko dela aipatu du. \"Ez dugu uste igoera honek hondamendia eragingo duenik inongo etxeko ekonomiatan\". Hondakinen tasa jarri du adibidetzat Labordek: \"Hiru hilean behin 0,37 euro gehiago ordaindu beharko da etxebizitza bakoitzeko\".", "2017. urteko bigarren hiruhilekoak ere kosk egin dio langabeen kopuru handiari. Lehenengoarekin alderatuz gero, 5.100 langabe gutxiago daude Euskal Herrian: 158.700, hain zuzen ere. Gaindegiak kalkulatu duenez, langabezia tasa 0,4 puntu jaitsi da, eta %11tik behera kokatu da aspaldiko partez, %10,79an hain zuzen ere. Erritmoa jarraitua da, baina Europako Batasunarena baino motelagoa da, han 0,6 txikitu baita tarte horretan.", "Bi motatako laguntzak izendatu ditu Lanbidek: negozio ideia bat duten ekintzaleentzako lerroa, batetik: eta bideragarritasun plana dagoeneko landuta duten eta jarduera abian jartzeko azken bultzada behar duten ekintzaileei bideratutakoa, bestetik.", "Halaber, berriro entzungo dugu aberastasuna banatzeko lehenik aberastasuna sortu behar dela; tira, beste datu batzuekin jarraituko dugu: KPIa 2008-2017 aldiko Gipuzkoako soldatekin alderatuz gero, emaitza da KPIa % 11,8 igo zela, eta soldatak % 1,9, hau da, % 10 inguruko aldea.", "Lehendabiziko tailerra LinkedIn sare sozialaren ingurukoa izango da. LinkedIn (elkartuz), Dan Nyek 2003an martxan jarritako webgunea da. Sare sozial baten antza du, eta lan mundura bideratua denez, egun, sare sozial profesionala bezala ezagutzen da. LinkedInek 150 milioi erabiltzaile ditu mundu guztian zehar, eta 2.000tik gora Estatuan. Linkedin-ek hainbat gauzetarako balio du: ikaskideekin edo edozein laneko lankideekin harremana jarraitzeko; harreman zuzenak lortzeko lana bilatzerakoan, edo aukera komertzial berria. Egoeraren arabera, lana bilatzeko tresna gisa erabili daiteke, edo lan munduan aukera berriak garatzeko. Horrez gain, adituez beterik dago sare sozial hau, eta webgunean badago atal bat galderak igo eta edonork erantzun ahal izateko.", "Konparazioak beti dira gorrotagarriak, eta egoera azaltzeko nahiago dut azken asteetan erabiltzen ari den beste topiko bat erabili: aurrekaririk gabeko krisia da hau. Izan ere, COVID-19a agertu den arte, ez dugu pandemia batek sortutako mundu-mailako krisirik bizi. Ekialdetik mendebaldera, iparraldetik hegoaldera, munduko herrialde gehienak jipoituko ditu gaixotasun horrek, kontuan izan gabe aberatsak edo txiroak diren. Koronabirusak, besteen gainetik, krisi sanitarioa ekarri du eta gure sistema sanitarioaren gabeziak eta zaintza lanen garrantzia utzi ditu agerian. Baina Eusko Jaurlaritzaren ildotik jarraituz, arlo ekonomikoari emango diot lehentasuna artikulu honetan, arlo horretan ere ondorioak oso larriak izango direlako.", "Azkenik, Dinabiden presentzialki edo birtualki ari diren coworkerrek beraien proiektuak aurkeztu dituzte eta eraldaketarako guneak zer ematen dien azaldu die: Kisar Energiako Esther Mu\u00f1oz, AC Systemseko Jesus Arzoz eta Kudeako Patxi Miranda Servicios.", "Maiatzeko eta ekaineko beherakaden ostean, gora egin du langabeziak abuztuko oporren atarian. 2.343 herritar ziren bailaran lanik gabe San Inazio egunean, eta %7,63koa zen langabezia-tasa; zehazki, ekaina amaitzean baino 45 langabe gehiago ziren urteko zazpigarren hilabetearen bukaeran. Herrietako datuei erreparatuta, Arrasate izan da salbuespen bakarra.", " Errealitate horren atzean, arrantza arduratsu eta jasangarriarekin batere kezkarik erakusten ez duten interes ekonomiko eta politikoak daude. Arrantza tradizionala ez zaie sekula interesatu eta industria arrantzan zentratu dituzte euren laguntzak eta ardurak. Horren adierazle onena da atun arrantzan aritzen diren ontzi izozkailu handiek eta horiek kudeatzen dituzten enpresek erakundeetatik jaso duten babesa. Ontzi moderno horiek munduko itsaso guztietan aritzen dira arrantzan, itsas aniztasunari eta ingurugiroari kalte egiten dioten teknikak erabiliz. Hori gutxi balitz bezala, ontzion arrantzaleku asko elikadura arazoak dituzten herrialdeetako uretan daude. Bermeoko armadoreak sistema horren onuradun nagusienak bihurtu dira. ", "Ez da lehen aldia NDFk gehiegizko austeritatearen aurkako mezua plazaratzen duena, nahiz eta gero haren teknikariek ezartzen dituzten planetan gastu murrizketek eta zerga igoerek leku asko izaten duten. Baina oharra orain egitea esanguratsua da: apirilean  itxaropenerako printzak ikusi zituen NDFk euroguneko eta munduko ekonomiarentzat, baina egoera erabat lainotuta dagoela uste du orain. Arrazoia eurogunearen ahultasuna da, krisiaren \u00abepizentroa\u00bb, herrialde aberatsei ez ezik gainontzekoei ere eragiten diena.", "Hori guztia tarteko, entrega epea baino lehen idatzitako proposamen tekniko eta ekonomiko hori ondo ezagutzen zutela uste zuten arren, ezustekoa jaso zuten, proposamenak irekitzeko orduan: ikusi duten Hirutek-en proposamena Molatu Produkzioak S.L.-rena eta gainerako lehiakideena baino hobea zela, Hirutek-en azken proposamena ez baitzen Molatu Produkzioak S.L.-k eskuratutako e-mailetan agertzen.", "Gaur egun Mozanbiken, Etiopian, Ekuadorren, Kolonbian eta Brasilen jarduten du Gobernuz Kanpoko Erakundeak, nekazaritza eta abeltzaintzaren bitartez familien garapen sozioekonomikoari laguntza emanaz: \"Helburua pertsonei autonomiaz lan egiteko tresnak ematea da\".", " Erakusmahai berean Euskal Herriko hainbat enpresa elkartuko dira; EHDE (Euskal Herriko Diskoetxeen Elkartea), Euprel promotoreen elkartea, Kultura Live Euskal Herriko aretoen elkarteko ordezkaria, Baga Biga, Brixton Records, Gor diskoak, Kap produkzioak eta Producciones Serranoren ordezkariak bilduko dira bertan.", "Krisialdian murgildu ginenetik, otsailean inoizko langabetu kopuru altuena erregistratu ostean (385), Usurbilgo langabezia-tasak\u00a0beherantz egin du hirugarren hilabetez jarraian. Lanik gabeko 354 herritar zenbatu zituen maiatzean, Estatuko Enplegu Zerbitzuak. Ia 30 langabetu gutxiago beraz, hiru hilabeteren buruan. Otsailean 385 langabetu zituen Usurbilek, martxoan 377, apirilean 365 eta maiatzean diogunez, 354.\u00a0Kontratazioak zer ikusirik izan du noski, datu baikor hauetan. Apirilean 283 lan-kontratu erregistratu ziren. Maiatzean, 368. Igoera nabarmena beraz. Baina ez proportzio berean, gizon eta emakumeen artean. Adi datuoi; apirileko\u00a0144 lan kontratu gizonezkoenak ziren, 139 emakumezkoenak. Maiatzean kontrataturiko gizon eta emakume kopuruaren arteko aldea izugarri hazi zen;\u00a0225 lan kontratu gizonezkoenak ziren, 143 emakumezkoenak. Gainerakoan aldaketarik ez. Erregistraturiko kontratu gehienak, aldi baterakoak izan ziren. Zerbitzuen sektorean.1.000 langabetu gutxiago BuruntzaldeanApirila eta maiatzeko datuak alderatuta, beherakada argia da. Bai emakumezkoen zein gizonezkoen langabezia tasetan. Apirilean, 198 emakumezko eta 167 gizonezko lanik gabe zeuden Usurbilen. Maiatzean, 190 eta 164 hurrenez hurren. Ia sektore guztietan ere beherantz langabetu kopurua. Baita Buruntzalde osoan ere. 1.ooo langabetu gutxiago zenbatu zituzten maiatzean, Andoain, Astigarraga, Hernani, Lasarte, Urnieta eta Usurbilen; 5.104 apirilean, 5.003 maiatzean. Ia mila langabetu gutxiago baita Gipuzkoan; apirilean 49.134, maiatzean 48.170.Maiatzeko langabezia datu positibo guztiok xehetasun gehiagoz, segidan:\u00a0Usurbil:\u00a0354. \u00a0 \u00a0 \u00a0 \u00a0\u00a0Buruntzaldea:\u00a05.003. \u00a0 \u00a0 \u00a0 \u00a0\u00a0Gipuzkoa:\u00a048.170.Sexuaren eta adinaren araberaEmakumezkoak: 190.25 urtetik behera: 7.25-44 urte artean: 98.45 urtetik gora: 85.Gizonezkoak: 164.25 urtetik behera: 5.25-44 urte artean: 92.45 urtetik gora: 67.\u00a0Sektorearen araberaNekazaritza: 5.Industria: 62.Eraikuntza: 38.Zerbitzuak: 234.Aurretik lanik gabe: 15.Erregistraturiko lan kontratuakGuztira: 368.Aldi baterakoak: 354.Zerbitzuen sektorean: 240.Sexuaren arabera: 225 lan kontratu gizonezkoenak, 143 emakumezkoenak.Langabezia BuruntzaldeanAndoain: 1.090.Astigarraga: 360.Hernani: 1.391.Lasarte-Oria: 1.426.Urnieta: 382.Usurbil: 354.Guztira: 5.003.Langabezia GipuzkoanGuztira: 48.170.", "Trena itxi zenetik, Burdinbidearen Euskal Museoak kudeatzen du Azpeitiko geltokietako bat. Azken urteetan, gainera, ugariak izan dira trena berriro martxan jarriko dutela dioten zurrumurruak. 2008an, hain zuzen ere, Eusko Jaurlaritzak plan bat osatu zuen, eta egitasmo horrek Azpeitia eta Zumaia artean merkantzia garraiatzeko tren zerbitzua indarrean jartzea aurreikusten zuen. Oraingoz, ordea, plana ez dute gauzatu, eta Bastidak eta Olaizolak ere ez dute uste hori gertatuko denik. Izan ere, alkate ohiaren arabera, ekonomikoki ez da posible trena berriz martxan jartzea, eta \"astakeriatzat\" jo du egitasmo hori: \"Proiektua, ekonomikoki, ezingo litzateke gauzatu\". Olaizolak, berriz, honako hau uste du: \"Bailarak ez du egiten presiorik trena berriz martxan jartzeko. Izan ere, Marcial Ucin enpresa itxita dago, eta zama eramateko adina eskari ez dago. Bestalde, autobus zerbitzu ugari daude, eta jendea ohitu egin da autoz edo autobusez ibiltzera\".", "Beste filtrazio batekin lehiatu behar izan du EBZ Europako Banku Zentralak. Irish Times egunkariak argitaratu du erreskatearen garaian EBZko presidente Jean Claude Trichetek Irlandako lehendakaritzari bidali zion gutun bat. Iradoki zuen erreskatea eskatu ezean bankuak ez zuela gehiago lagunduko herrialdea.", " Ez. %35 nahi genuen, atomizazioarena ez genuelako sinesten, hain zuzen ere. Ez dugu norbaitentzat lan egin nahi. Demagun lan bikaina egin, Lehen Mailara igo, eta ekainean akziodunen batzarra egin eta norbait horrek alde egiteko eskatzen digula, zentsura mozio batekin. Ez litzateke bidezkoa izango.", "Udalak aurreikusitako diru laguntzak 450 eta 900 eurotakoak izango dira establezimenduko. Negozioa guztiz itxita izan dutenek 900 euro jasoko lituzkete, eta 450 euro jasoko lituzkete irekita edukitzeko aukera izan arren, fakturazioa gutxienez %75a jaitsi zaien establezimenduek. GAOn argitaratu eta hurrengo egunean hasita, 10 lan eguneko epea egongo da diru laguntzen eskaera aurkezteko. Herritarren Arreta Bulegoan aurkeztu beharko dira eskaerak, uztailaren 7tik 20ra bitartean. Eskatzaileek, jarduera egiaztatzeko, jarduera ekonomikoaren gaineko zergaren alta historikoa aurkeztu beharko dute. Halaber, ezinbestekoa izango da helbide fiskala Azkoitian izatea.\u00a0", "Nominak helbideratuta, erakundeko txartelak, aseguruak eta aurreikuspen produktuak kontratatuta dauzkaten bezeroek, %2,5ean eskuratu ahal izango dute. 30 urtera arteko amortizazioa baimenduko du produktuak, eta tarte horretan baldintzak mantendu egingo dira. \"Etxebizitza erosteko finantziazio aukera berri honek segurtasun eta egonkortasun handiagoa eskaintzen die kontratatzen duten bezeroei, une oro ezagutzen baitute kuoten zenbateko zehatza, eta kuota horiekk ez baitira handitu edo murrizten erreferentziazko tipoen bilakaeraren arabera\".\r", "Behin-behineko datuen arabera, urte bateko Euriborra batez beste %2,097koa izan da abuztuan. Apirilaz geroztiko tasarik txikiena da hori, eta uztailekoa baino ia hamarren bat apalagoa \u2014%2,183koa izan zen orduan\u2014. Gainera, hilabetea beherago itxi du, %2,089an, hain zuzen ere.", " Gaur da marketina jardunaldien bosgarren edizioa Nafarroan ere egingo dute. Maiatzaren 22an izango da Iru\u00f1eko Baluarte kongresu jauregian. Han beste hainbat adituk hartuko dute parte, eta enpresaburuen sormena pizteko aholkuak ematea izango da jardunaldien helburua.", "Horrela da bai (barrez); sekulako murrizketak izan ditugu Eusko Jaurlaritzatik jasotzen dugun diru-laguntzetan eta Peter Pan musikalari esker ari gara ohiko jarduerako gastuei aurre egiten.", "EBZk hiru urte arteko zorra baizik ez die erosiko inbertitzaileei, ez duelako bere burua hainbat urtez halako neurri ezohikoekin nahastu nahi. Hori ikusita, zorra saltzeko larri dabiltzan estatuek tentazioa izan dezakete epe laburrera soilik finantzatzeko, ongi baitakite geroxeago bonu horiek banku zentralari saltzeko aukera izango dutela.", "Hil zenerako, artista ezaguna zen, \u00abasko saltzen zuena\u00bb, Amaia Ollokiegi haren alargunaren esanetan. Arco arte garaikidearen azokan ere egon zen Altxerri galeriarekin 2002an, eta 50 pieza pasatxo erosi zizkioten, formatu txikikoak gehienak. Garai bertsuan haren obra erakutsi zuen, esaterako, Chicagon eta New Yorken.", "Nafarroako Garapenerako Gobernuz Kanpoko Erakundeen Koordinakundeak adierazi du 2020rako aurrekontuetan garapenerako lankidetzaren alorrean egindako \"ahaleginak\" ez duela betetzen Gobernuko bazkideek adostutakoa, eta \"etengabeko urratsak\" eskatu ditu \"legealdi amaieran aurrekontuan jauzi handiegia ez emateko\".", " Bere proposamenean ELAk ez die ukatzen CCOO, UGT eta patronalari estatu mailako hitzarmenak negoziatzeko aukera, beste modurik ez dagoen probintzietan bederen. Sindikatuak beste zerbait eragotzi nahi du: Estatu eremuko sektore- edo enpresa-hitzarmenek galaraztea beste edozein eremu geografiko edo funtzionaletan lan-baldintza hobeak negozia daitezen. Hau, zalantzarik ez dugu egiten, langileak pobretzeko estrategia baita. ", " Exkerra : Eta ez utzi komertzializatzaile handi horien eskuetan. Baserritarra estutzen dute bere oinarrizko beharrek, zereala edo pentsuak direla, argindarra dela, gasoila dela... horiek prezio finkoa dute, baserritarrek ezin dute erabaki, eta berak ekoizten duenari, adibidez esneari edo okelari, bestek jartzen diote prezioa. Hor estutzen gaituzte, eta ondorioz ez dago ekoizlerik, normal, nor hasiko da ekoizten? Ez dago erreleborik. ", " Proiektuak heldu den urteetan jasan ditzakeen aldaketak moldatzea hitzeman du SPRINek eta onartu du ustiatutako lurra eskiarentzat eta Erronkariko turismoaren mesedetan soilik erabiltzea. Horren truke, herri basoak doan erabiltzen utziko dio Erronkariko Batzarrak hurrengo 20 urteetan.", "Ekainaren 10ean zabaldu zituen ateak Nails boutique by Tina edertasun zentroak, Azkoitiko Ibai Ondo 9 zenbakian. Batez ere, gel-azazkaletan, manikuretan, pedikuretan, erdi-iraunkorretan, makillajean eta bekainen diseinuan oinarritzen da Florentina Ionela Condruzen negozio berria.", "Bigarren eredua ekonomian eta ikasleen laneratzean oinarritzen da. Roegiers: \u00abEredu horretan ikusten da gehien estandarizatzeko ahalegina. Hezkuntzaren unibertsalizazioa eta merkantilizazioa lortu nahi dute sistema hori defendatzen dutenek, eta, zoritxarrez, herrialde askotan indar handia hartzen ari dira\u00bb.", "Gaur ireki dute enplegu eta sustapen ekonomikorako bulego berria San Migel kaleko 3. zenbakian. Harrera guneaz gainera, lau gela ditu 83 metro karratutan banatuta. Hainbat zerbitzu eskainiko ditu. Alde batetik, \u201cazken urteetako gaitzik handiena\u201d izan den langabeziari irtenbidea emateko baliabideak jarri gura dituzte Andoni Agirrebeitia alkatearen esanetan. Horrela, Zornotzako enpresen eta langabetuen \u2013edo beste lan baten bila dabiltzanen\u2013 arteko bitartekari izango da: \u201cHerriko enpresetako lehen aukera zornotzarrak izatea gura dugu\u201d.", "Erosi Zarautzen 2020 bonu kanpainaren lehen zatiak \"harrera bikaina\" izan duela nabarmendu du Iker Basurko Garapen Ekonomikoko zinegotziak komunikabideetara bidalitako oharrean. Kanpainaren inguruko datuak eman ditu Zarauzko Udalak balorazioan: batetik, 119 enpresak hartu dutela parte uztailean abiatutako kanpainan, eta bestetik, udalak guztira 39.970 euroko inbertsioa egin duela. Diru kopuru horrekin 3.927 bonu banatu dira herriko saltokietan, eta horiek zuzenean eman dizkiete bezeroei. ", "Korporaziotik irtetea erabaki dute bi taldeek, baina Mondragonek adierazi du erabakia \"errespetatzen\" duela, eta \"etapa berri bati\" ekingo diola aurrerantzean. Interkooperazioa eta elkartasuna izango ditu oinarri.", "Eskualdeko produktu osasungarriekin, ekologikoekin edo horren bidean dauden ekoizleek ekarritakoekin. Ingurumena errespetatzen dutelako, elikadura bizitzaren oinarrian jarrita, gure eskualdeko ekonomia garatzeko bidea ere izango dena.", "Ohartzen gara Sozietateen gaineko Zerga tresna bat baino ez dela, eta bere kabuz ez duela krisialdia konponduko, baina OCDEk esaten duen bezala, fiskalitateak modu erabakigarrian eragingo du inbertsioen finantzaketaren egitura eta modua. Zerga neurriekin lehiakortasunaren hobekuntzarako emandako babesa, esfortzua sustatzeko eta pizteko neurri eraginkorrenetako eta inpaktu azkarreneko neurrietako bat izango baita, batez ere ETEetakoa. Zerga presioa hedatuz ez da enpresen lehiakortasuna eta produktibitatea bultzatzea lortuko, enpresa pribatuen erabakietan irizpide politikoekin esku hartuz ala gastu publikoa handituz.", "Altsasuko ferietan abeltzainez gain, abereak ikustera datorren jende asko ere biltzen da. Zer ikusi behar dute?Atzetik lan izugarria dagoela, eta hori ez da baloratzen. Gazta bat edo haragia erostean, ahalegin bat egin behar du jendeak: hemengoa erosteko ahalegina, hemen hazitakoa. Bertako produktuak kontsumitzera animatu nahi dut jendea.", "Azkenik, EAJ-PNVk nabarmendu nahi du udala 80.000 \u20ac-tan zorpetuko dela, baina inbertsio errealak % 40 jaitsi direla, seinale txarra ekonomia suspertzeko eta etorkizuneko proiektuen aldeko apustua egiteko. Elgeta ia logela-udalerri bihurtu da, eta ez du pizgarririk gazteek beren herriko egunerokotasunean goza dezaten eta inplika daitezen, hau da, etorkizunerako proiekturik ez duen udalerri batean.", "Etxeaz gain, lana ere falta dute, gainera. \u00abOtxarkoagan bi aukera dituzu: edo ostalaritza edo merkataritza. Eta azkenaldian negozio asko ixten ari dira; beraz, sektore horietan ere, gero eta gutxiago\u00bb. Berak taberna batean egin du lan, eta kexu agertu da, unibertsitate ikasketak dituen arren auzoan ezin izan duelako beste enplegurik lortu. Bilbon langabezia tasa handienetakoa duen auzoa da Otxarkoaga. Eta hori kontsumoan ere nabaritzen da. Horrez gainera, Astorkizak esan du lokalekin arazoak dituztela merkatariek. \u00abArazoak dituzte. Zaharberritu egin behar dira. Nik, adibidez, hezetasunarekin ditut arazoak\u00bb. Eraikinak zaharrak direnez, tamaina aldetik ere trabak dituzte lokaletan.", "Dakizuenez, gaur itxiko dugu datorren urteko aurrekontu prozesua, eta Ogasuneko Batzordearen irizpena dagoeneko mahai gainean daukagu. Talde guztiok geure jarrerak berrestea aurreikusteko modukoa da \u2014ezin bestelakorik gertatu\u2014. Hori dela eta, labur hitz egiten eta neure liburua zehazten saiatuko naiz.", "Alkortak adierazi duenez, ezohiko egoerei erantzuteko beharrezkoa da \"gaitasuna izatea eta azkartasunez jokatzea\", baina horrez gain, herriko industria eta ekonomia ehuna indartzeko epe motz-ertainerako baliabideak eta estrategia behar direla esan du. Hark gogorarazi du udala bi norabide horietan ari dela lanean: \"Sustapen Ekonomikorako laguntzen plana osatuta dago, eta guztira, 475.000 euro bideratu dira horretara. Dena den, egunerokoari erantzutea bezain garrantzitsua da etorkizunerako plan bat izatea, eta horretan ari gara; Azpeitia 2030 Plan Estrategikoa gauzatzen ari gara\".", "\u201cLanpostuak sortuko balitu ere, arrain haztegiak ez lituzke euskal arrantza sektorearen arazoak konponduko: modu tradizional eta artisau baten alde egin behar dute, baxurakoa eta bertako espezieak zainduko dituena. Modu horretan ingurumena errespetatuko litzateke\u201d, dio talde ekologistak. ", "Ziurgabetasun horren erdian, zuzendaria aldatu dute berriz ere. Iaz, Markus Hauptek hartu zuen fabrikako lema, eta, orain, Seaten presidenteorde kargua hartu du. Haren ordez, Michael Hobusch izendatu dute Iru\u00f1eko zuzendari. Haren eskuetan egongo da fabrikaren historiako moldaketarik handiena gidatzea.\r", "Denbora honetan Lanbide Kutxak beste aurkako bi ebazpen jaso ditu; halaber, apirilaren 25ean prentsan azaldu zen Bilboko 11 zenbakidun Lehen Instantziako Epaimahaiak Santander Bankua kondenatu zuela 84 urteko emakume bati preferenteen partizipazioen salmentako dirua bueltatzera, emakumea inbertitzera animatu zuelako baina ez baitzuen informatu inbertsioa galtzeko arrisku handia izan zezakeela.", " Eztabaidatu nahi dituen gaien artean, Txinarekin egindako bost bilioiko tratua nabarmendu zuen Nkundak. Akordio horren arabera, Txinak Kongoko mea aberastasuna izango du eskura, errepide eta trenbide berrien truke.", "NBEren Elikadura eta Nekazaritzarako Erakundeak kontsumoari buruzko datuak argitaratu ditu eta garbi ikusten da su-egurrerako kontsumoa eraikuntza eta altzarigintzarakoa baino bi aldiz handiagoa dela.", "Egur txapatua erabiltzen da gehiena. Hor aurrekontuak ere asko agintzen du. Jende asko dago etxea hartu duena eta gastu haunditan sartuta, eta horrek ere eragina du. Intxaurrak, gerezia... horiek oso gutxi erabiltzen dira. ", "Zortzi urte jadanikhauxe da joana,denboraren orratzekbeti dute lana.Eskerrak toka ez zaizunkoronaren dramagreba oso luze batenantza badaukana:nora joan da gastatu ez den diru dana!?KEYENS", "badeutsagu, zenbat familiari murriztu jako gaitasun ekonomikoa, aurrezteko gaitasuna, inbersino-gaitasuna? Ba ia danei. Gure ustez, zalantzagarria da herritar gehienek azken hileotan garrikoa estutu behar izan daben bitartean, hilaren amaierara heltzeko kontuak eta kontuak egin eta berogailua pizteko minutuak neurtzen ibili bitartean, garbigailua jarteko ordua kalkuletan, hipotekea begiratu eta barrikustera bialduten dan bitartean, Euriborra 2008ko datuetan dagoalako eta interesek gora egin dabelako eta eurakaz batera hipoteka-kuotak, zuek hazkundeaz eta gastu-ahalmenaz harrokerietan ibiltea. Ze dana ateratzen da bizkaitarrengandik, euren ekonomiei eutsi ahal izateko kontuak eta kontuak egiten dabezan bizkaitarrengandik. Eta hori da, jakina, aurrekontuak egitea, diru-sarrerak eta gastuak aurreikustea. Zuena beste zeozer da, hain zuzen be, nondik datorren pentsau barik gastetea, emon egiten jatzuelako, eta beti erabili zeinkiezalako kalkulu-akatsetako arriskuak babesteko zergak. Eta gastua dinogu, ez inbersinoak gastuak baino, zuek aspalditik bizkaitarrak eroan dozuezan gastuak, eta zalantzagarriak baino gehiago izan diranak. Lehenengo eta behin, hasieratik ez zalako ondo pentsau, eta behin obra eginda daukagunean, ezta? Ba emoitzak onartu behar. Adibide argia dogu BEC, aspalditik autosufizientea izan beharko litzatekeena, eta urtez urte gure Lurraldeko aurrekontuak murrizten jarraitzen dauena. Beste adibide argi bat SuperSur izango litzateke, lan faraonikoa, Bizkairako beharrezkoa izatea inoiz erakutsi ezin izan dana eta ia estreinau barik egoteko amaierarik bako gastuen zerrendea loditzera etorri dana. Baina zuek sartu gaituzue gastu horreetan, eta bizkaitarrok sufriduten dogu zordun eta pagano baino ez gara. Honezkero eginda dagoala eta hartutako betebeharrei aurre egin behar jakela esateagaz nahikoa daukazue. Eta pentsau gura dot asmo onez sartu ginduzuezala gastu horreetan. Baina askotan jasanezina dana da ze arpegi okerra ipinten dozuen kontuak eta erantzukizuna eskatzen jatzuezanean, baita Aurrekontuena be. Eta Foru Aldundiak hurrengo urteetarako eskuartean darabilzan aurreikuspenei erreparetan badeutsegu, benetan zorabiatzekoa da. Azken lau urteetan dirubilketa % 20 inguru handitzea planteetan dozue. Kalkulu hori eginda dago, Finantzen Euskal Kontseiluak joan dan urriaren 14an onartutako 2026ra arteko diru-bilketaren aurreikuspenen arabera. Hori da herritarroi gainera etorriko jakuna, espero daigun zuek hori azaltzeko gai izatea, izan be, ziur dinotsuet herritar gitxik daukiela konfiantza ehuneko horreetan euren erosteko gaitasuna handitzeko. Eta irudipena daukagu foru-oholtzatik ez dozuela gobernetan gizarte zibilaren errealidadean. Gure ustez, lerro paraleloa egiten dozue. Ze zuek aurreikuspen horreek Bizkaian egiten dozuezan bitartean, enpresen defizita aspalditik errepikatuten doa, autonomo bitik batek arazoak ditu KOI maileguak edo Elkargi maileguak itzultzeko, eta herritar gehienak pobretu egin dira azken urtean. Bizkaian, oin dala 3 urte baino 671 enpresa gitxiago egozan inskribiduta Gizarte Segurantzan zemendian, hau da, pandemiarik ez egoan 19ko zemendiagaz alderatuta. Eta Eustaten jardueren direktorioa urtarrilaren 1etik 22ko urtarrilaren 1era begiratzen badogu, Bizkaian 3.400 enpresa gitxiagoko saldoa daukagu. Hori dala-ta, argi dago, ustezko oparoaldian barik, oraindino ehun ekonomiko eta produktiboa suntsitzen goazela, eta egoera horrek, hobetu beharrean, makaltasuna erakusten dau. Lehiaketei edo enpresa-desegiteei buruzko datuak be ikusi geinkez; Euskadi osoan % 63 eta % 29 igon ziran, hurrenez hurren, 2021eko urriagaz alderatuta. Gure ustez, albiste txarrak dira, enpresa horreetako bakotxaren atzean enpresaburu bat dagoalako, ekintzaile bat dagoalako, autonomo batek persiana bota dauelako, bere bizi-proiektua eta proiektu profesionala behera etorri dala ikusten daben emakumeak eta gizonak. Iazko abenduan egin zenduen BPGaren 6,7ko hazkundearen aurreikuspenak be behera egin dau 2023rako. Era berean, 4,1eko hazkundea iragarri zenduen, eta orain 2,1ekoa da, Eusko Jaurlaritzaren arabera. Beste adierazle batzuetarako, adibidez,", "Ekonomikoki hondakin bilketa sistemak 42.024,83 euroko kostua izango du Amezketan. Tolosaldeko Mankomunitateari udalak 29.844,83 euro ordainduko dizkio, eta udal langilearen kostua 12.180 eurokoa izango da. Aurten 24.250 euro jasoko dituztela tasetatik aurreikusi dute, eta beraz, udalak 17.774,83 euro jarri beharko ditu hondakinen bilketa ordaintzeko: \u00abUdal zerbitzu baten helburua aldea ahal den txikiena izatea da\u00bb.", "Azken urteetan Donostiako familiek igoera handiak izan dituzte zaborra bildu eta ezabatzeagatik ordaintzen duten tasan, baina 2012an ez, tasa dagoenean uztea erabaki baitu udalak. Hala, sendi bakoitzak urtean 116,34 euro ordaindu beharko du. Negozioei, ostera, %3 igoko die tasa.", " 2014ko uztailean enpresaren ondarea enkantera ateratzeko zorian zela, langile ohi batzuek osatutako talde eragileak Lan Elkarte bat sortzeko proposamena aurkeztu zion konkurtso administratzaileari. Geroztik, enpresa berria eratzeko urratsak eman dituzte langileek eta aurki zabalduko dituzte berriz lantegiko ateak.", " Hala ELAk nola LABek AHT sustatzeko bideratu den dirua kritikatu dute. LABek, gainera, azpimarratu du aberastasuna banatzeko eta gizarte eredu onargarri bat bermatzeko balio ez duen eredu fiskal bat dela aurrekontuen oinarria. Ildo horretan, gizarte gastuaren aurretik Jaurlaritzak beste atal batzuk lehenetsi dituela uste dute: egitura politiko-administratiboaren antolakuntza, polizia gastuen hazkundea, zor publikoaren amortizazioa, Euskal Y-aren \u00abinposizio antidemokratikoa\u00bb, edo enpresentzat ingurune lehiakor bat sortzea. BPGa ardatz modura hartuta, gastu sozialaren kopurua azken urteotan ez dela aldatu kritikatu du, era berean.", "Momentuz, bi saio eskainiko dira: lehena, ekainaren 5ean, Sustapen digitalerako aholkularitza izenburupean; eta, bigarrena, ekainaren 21ean, Zure enpresa eraginkorragoa eta seguruagoa izateko aholkularitza."]