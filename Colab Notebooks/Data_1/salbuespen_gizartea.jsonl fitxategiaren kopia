["Ikastegiaren 25 urteko historia laburtuko al zenukete?Hilario Dorronsoro: 1985ean Laborde zen hartan ireki zen ikastetxea; aitzindaria izan zen Euskadi mailan orduan, beste bi ikastetxerekin batera. 1998an Udalak Ziakon dituen pabilioietara eraman zen, eta azkenik, 2001ean OPUAra ekarri zen, Olagain auzunera; hori Celulosas lantegiari eraikuntza erosi ondoren gertatu zen. Izen ezberdinak ezagutu ditu historian zehar; hasieran tailer okupazionalak izan ziren, eta lan hastapenerako ikastetxea gerora. Hezkuntza arautuan sartuta dago 2008az geroztik. Egia da aldaketa asko jasan dituela urteen poderioz, baina funtsean helburua nahiko berbera edukitzen jarraitzen du: 16-18 urte bitarteko gazteen lan txertaketarako prestakuntza eskaintzea.\u00a0\u00a0 \u00a0OPUAn INEMeko ikastaroak ere ematen dira aldi berean\u2026H.D.: Bai, enplegu edo prestakuntzarako programak ere ematen dira langabetuei zuzendutakoak, txapa eta pinturarekin lotutakoak, hain zuzen. Esan behar da LHIa ez ezik INEMeko ikastaroak ere Andoaingo Udalak kudeatzen dituela, Jaurlaritza eta INEMetik dirua jaso eta gero. \u00a025 urtetan ikastegiak antzeko helburuak izan dituela aipatu duzue lehen\u2026H.D.: Bai, funtsean. Lehen eskola graduatua gainditzen ez zuten gazteentzat bideratzen zen, eta gaur egun, berriz, DBHn eskatzen zaiena betetzen ez dutenentzat. Era horretan, gazteen prestakuntzaren bitartez, bi helburu lortu nahi ditu ikastetxeak: bata, Lanbide Heziketan ikasten jarraitu ahal izateko aukera edukitzea, eta bestea -nagusiena garai hauetan-, lan txertaketarako aukera edukitzea.Soldadura eta ibilgailuen txapa eta pinturako espezialitateak ematen dituzue\u2026H.D.: Bere garaian Buruntzaldean hitzarmerna sinatu zenean, banatu egin ziren espezialitateak. Adibidez, Usurbilen ileapaingintza eta sukaldaritza jarri zen, Lasarten zurgintza eta seriegrafia\u2026 Espiritu horri eutsi zaio urtetan, eta herri bakoitza erreferentzi gisa hartu izan da beti. Esan behar da soldadura zein txapa eta pintura merkatuak eskatzen dituen espezialitateak direla, profil anitza edukitzeak enpresako hainbat arlotan sartzeko aukera ematen baitu (autobusak, autoak, trenak, leihoak\u2026). Nork osatzen duzue ikastetxea, hasi berria duzuen ikasturte honetan?H.D.: Irakasleei dagokionez, tailerrean bi begirale eta laguntzaile bat daude; ikasgelan, berriz, beste bi begirale eta laguntzailea (sei hilabeterako etortzen dena). 40 ikasle matrikulatu dira aurten, hezkuntza sailak markatzen duen kopurua. Lau lan talde osatzen ditugu, bi ikastaro teoriko zein praktikotan banatuta. Hezkuntza arautuan sartzen garenez, irailean hasi eta ekainean amaitzen dira eskolak. Ordutegia sei ordukoa da, hiru tailerrean, eta bi eta erdi ikasgelan. \u00a0Eta INEMeko ikastaroak?H.D.:\u00a0 15 ikasle onartzen dira, eta 759 orduko ikastaroak dira. Udaberrian hasi eta azaroan edo amaitzen dute, egunean sei orduz arratsaldeetan jardun eta gero. \u00a0Zer tipologia dakarte hona datozen gazteek?H.D.: Batetik beste ikastetxeetan eurekin etekinik atera ez dutelako hona bideratu dituzten gazteak daude, DBHn ikasturteak errepikatu behar izan dituztenak, familia normalizatu batekoak izan arren portaera aldetik gaizki dabiltzanak\u2026 Nahiz eta beste ikastetxeetan zailtasunak edukitakoak izan, hona etortzen direnean ondo funtzionatzen dute orokorrean, ofizioren bat ikasteko gogoz egoten baitira.\u00a0 \u00a0Bestetik, etorkinak daude, gero eta gehiago. Batzuk Hegoamerikatik etorritakoak dira; lehendik hemen zauzkaten gurasoengana bizitzera etorri dira hona, kasu gehienetan. Beste batzuk, azkenik, magrebiarrak dira; horiek bakarrik etorri dira eta asko harrera etxeetan bizi dira; ikastetxe hauxe da geratzen zaien baliabide bakarra kasik azken horiei.Ikasgeletan zein motatako edukiak lantzen dituzue?E.B.: Eskola graduatua gainditzeko erabiltzen diren liburuekin aritzen gara; Hernani eta Andoaingo Helduen Eskolekin koordinatzen dugu horretarako. Material horrekin arlo zientifiko-teknologiko eta komunikazio linguistikoarekin zerikusia duten edukiak lantzen dira gehienbat. Guk ez dugu eskuduntzarik ebaluatzeko, eta Helduen Eskolakoak etortzen dira horretara. Ez da lan samurra izango zuena\u2026E.B.: Oso lan intentsoa da. Ofizio bat erakustea baino, gure lanik zailena jarrera egokiak eduki ditzaten erakustea da. Kontuan izan behar da gaurko gazteak eta orain 20 urtekoak ez direla berberak; argi ikusten da hori baloreetan, kontsumoaren arloan, talde lanerako espirituan\u2026 Jokabideak, komunikazioa, arauen errespetua eta antzeko aspektuen lanketak eragiten digu burukominik handiena. Azken batean gure lana gazteak motibatzea da, zentratzen laguntzea; jakinaraztea zertarako dauden, zer nolako aukera eskaintzen zaien euren etorkizuna bidera dezaten.Guzti horretarako, tutoritzari garrantzia handia ematen diogu. Gazteekin lan pertsonala egiteaz gain, euren ingurukoekin (familiarekin edo harrera etxeetako arduradunekin) harremanetan egoten gara. Ezinbestekotzat jotzen dugu aspektu guztiak koordinatzea eta integratzea, gaztea heldutasun maila batera irits dadin.H.D.: Edurnek esan bezala, baloreak lantzen saiatzen da ikastetxe hau batik bat. Kontuan hartuta, hori bai, jatorri ezberdinekoak direla asko: familia normalizatutako kideak, familia desegituratuetako kideak, hegoamerikarrak, magrebiarrak\u2026 Nork bere baloreak ditu, eta hori jokatzeko eran antzematen zaie berehala.Gatazkarik bizituko zenuten inoiz\u2026H.D.: Bai, hori ezin da uka. Baina aldi berean, esan beharra dago begiraleak erreferentzia bihurtzen zaizkiela gazteei maiz. Ikasten ari diren garaian akaso ez dute baloratuko zer daukaten esku artean, baina urteen poderioz batzuk itzuli egiten dira orientazio bila, irakasle ohiarengan konfiantza gorde dutenaren seinale izan ohi da hori. \u00a0Ikasle denak mutilak al dituzue?E.B.: Izan dugu neskaren bat edo beste, baina orain denak mutilak dira. Lantzeke daukagun arlo bat da hori, zalantzarik gabe, ikastetxeekin, orientatzaileekin, lantegiekin\u2026 Balore batzuk nola aldatu litezkeen aztertu eta emakumea ere gurera ekartzea erronka handia da. Goierri aldean, esate baterako, gero eta emakume gehiago animatzen ari da soldadura egitera. Gipuzkoako inguru honetan, ordea, atzerago gabiltza.", "Duela hilabete batzuk pentsaezina izango zen. Oroitu besterik ez dugu, urte hasieran 100.000 biztanleko 14 eguneko koronbirusaren intzidentzia zenbatekoa zen; 5580,22koa zen. Gorabeherak gorabehera, ordutik beheranzko joera argia izan du covid19-aren hedapenak udalerri honetan, astez aste Eusko Jaurlaritzaren Osasun Sailak kaleratu dituen datuen arabera. Eta beherantz, eta beherantz... zerora heltzeraino.\u00a0Jakin badakigu jada inork gutxik errepasatzen dituela datuok, baina bi urtez zenbakiokin \"matraka\" ederra eman ostean, nabarmendu beharreko albistea honakoa. Osasun Sailak astelehen honetan bertan kaleratu dituen azken datuen arabera, 0,0ko intzidentzia du koronabirusak Usurbilen. Intzidentzia nulua. Amaitzear dugun hilabete honetan momentuz, kasu bakarra hauteman dute; hilaren 5ean. Aurreko hilabeteetan izan dugun panoramarekin zerikusirik ez; 24 izan ziren gutxienez abuztuan, 109 uztailean, 85 ekainean, 54 maiatzean, 39 apirilean, 84 martxoan, 113 otsailean eta 681 urtarrilean.\u00a0Kasu berriakEkainak 1: 3.Ekainak 2: 1.Ekainak 3: 1.Ekainak 4: 0.Ekainak 5: 0.Ekainak 6: 1.Ekainak 7: 0.Ekainak 8: 2.Ekainak 9: 0.Ekainak 10: 2.Ekainak 11: 1.Ekainak 12: 0.Ekainak 13: 3.Ekainak 14: 6.Ekainak 15: 5.Ekainak 16: 3.Ekainak 17: 5.Ekainak 18: 2.Ekainak 19: 0.Ekainak 20: 1.Ekainak 21: 3.Ekainak 22: 4.Ekainak 23: 4.Ekainak 24: 3.Ekainak 25: 2.Ekainak 26: 0.Ekainak 27: 3.Ekainak 28: 8.Ekainak 29: 4.Ekainak 30: 7.Uztailak 1: 9.Uztailak 2: 1.Uztailak 3: 1.Uztailak 4: 5.Uztailak 5: 8.Uztailak 6: 4.Uztailak 7: 17.Uztailak 8: 14.Uztailak 9: 1.Uztailak 10: 3.Uztailak 11: 10.Uztailak 12: 10.Uztailak 13: 8.Uztailak 14: 4.Uztailak 15: 2.Uztailak 16: 0.Uztailak 17: 0.Uztailak 18: 3.Uztailak 19: 2.Uztailak 20: 1.Uztailak 21: 1.Uztailak 22: 0.Uztailak 23: 0.Uztailak 24: 0.Uztailak 25: 0.Uztailak 26: 2.Uztailak 27: 3.Uztailak 28: 0.Uztailak 29: 0.Uztailak 30: 0.Uztailak 31: 0.Abuztuak 1: 0Abuztuak 2: 0Abuztuak 3: 2Abuztuak 4: 0Abuztuak 5:0Abuztuak 6:0Abuztuak 7:0Abuztuak 8: 2Abuztuak 9: 1Abuztuak 10: 2Abuztuak 11: 0Abuztuak 12: 1Abuztuak 13: 0Abuztuak 14: 0Abuztuak 15: 1Abuztuak 16: 2Abuztuak 17: 1Abuztuak 18: 0Abuztuak 19: 0Abuztuak 20: 0Abuztuak 21: 0Abuztuak 22: 0.Abuztuak 23: 1.Abuztuak 24: 0.Abuztuak 25: 1.Abuztuak 26: 0.Abuztuak 27: 0.Abuztuak 28: 0.Abuztuak 29: 0.Abuztuak 30: 0.Abuztuak 31: 1.Irailak 1: 0.Irailak 2: 0.Irailak 3: 0.Irailak 4: 0.Irailak 5: 1.Irailak 6: 0.Irailak 7: 0.Irailak 8: 0.Irailak 9: 0.Irailak 10: 0.Irailak 11: 0.Irailak 12: 0.Irailak 13: 0.Irailak 14: 0.Irailak 15: 0.Irailak 16: 0.Irailak 17: 0.Irailak 18: 0.Irailak 19: 0.Irailak 20: 0.Irailak 21: 0.Irailak 22: 0.Irailak 23: 0.Irailak 24: 0.Irailak 25: 0.Intzidentziaren bilakaera (100.000 biztanleko 14 eguneko tasa)Eremu berdeanUrriak 16: 47,56.Urriak 17: 47,56.Eremu horianUrriak 24: 79,26.Urriak 31: 142,68.Azaroak 7: 110,97.Azaroak 14: 190,23.Eremu gorrianAzaroak 17: 475,59.Azaroak 21: 745,09.Azaroak 24: 1078,00.Azaroak 28: 1.299,94.Abenduak 1: 1.410,91.Abenduak 5: 1.474,32.Abenduak 8: 1.426,76.Abenduak 12: 1.712,11.Abenduak 15: 1886,49.Abenduak 19: 2029,17.Abenduak 22: 2266,96.Abenduak 26: 2821,81.Abenduak 29: 3265,94.Urtarrilak 2: 4201,01.Urtarrilak 6: 4613,19.Urtarrilak 9: 5231,45.Urtarrilak 12: 5580,22.Urtarrilak 16: 5548,51.Urtarrilak 19: 5389,98.Urtarrilak 23: 4676,60.Urtarrilak 26: 4407,10.Urtarrilak 30: 4327,84.Otsailak 2: 4232,72.Otsailak 6: 3852,25.Otsailak 9: 2980,34.Otsailak 13: 1902,35.Otsailak 16: 1284,08.Otsailak 20: 697,53.Otsailak 23: 523,15.Otsailak 27: 317,06.Martxoak 2: 364,62.Martxoak 6: 380,47.Martxoak 9: 428,03.Martxoak 13: 539,00.Martxoak 16: 507,29.Martxoak 20: 634,12.Martxoak 23: 713,38.Martxoak 27: 634,12.Martxoak 30: 634,12.Apirilak 3: 507,29.Apirilak 10: 374,23.Apirilak 18: 292,87.Apirilak 24: 276,60.Maiatzak 1: 276,60.Maiatzak 8: 276,60.Maiatzak 15: 374,23.Maiatzak 22: 536,93.Maiatzak 29: 455,58.Ekainak 5: 325,41.Ekainak 12: 227,79.Ekainak 19: 488,12.Ekainak 26: 667,10.Uztailak 3: 813,54.Uztailak 10: 1383,01.Uztailak 17: 1399,28.Uztailak 24: 667,10.Uztailak 31: 195,25.Abuztuak 7: 113,90.Abuztuak 14: 130,17.Abuztuak 21: 162,71.Eremu horianAbuztuak 28: 97,62.Eremu berdeanIrailak 4: 48,81.Irailak 11: 32,54.Irailak 18: 16,27.Irailak 25: 00,00.Intzidentzia beherantz eskualdeanDuela astebete koxkatxo bat 52,67tik 45,13raino murriztu zen, baina 63,93ra igo da berriz Lasarte-Usurbil osasun eremuko koronabirusaren intzidentzia. Eremu berdetik horira igaro da. 11 kasu berri zenbatu zituzten iragan aste osoan, Usurbilen bakar bat ere ez.\u00a0Buruntzaldea gorriz zen eskualdea abuztu hasierara arte. Eskualdea ordutik \"berdetzen\" joan bada ere, egun Andoain eremu laranjan dago. Astigarraga, Lasarte-Oria eta Urnieta horian, eta Hernani eta Usurbil berdean.Hemen iragan aste osoko datuen berri:-Andoain: 127,81 (duela astebetekoarekin alderatuta: 1,19. Azken 7 egunetan 7 kasu).\u00a0-Astigarraga: 99,21 (duela astebetekoarekin alderatuta: 1,40. Azken 7 egunetan 3 kasu).\u00a0-Hernani: 24,29 (duela astebetekoarekin alderatuta: 5,00. Azken 7 egunetan 4 kasu).\u00a0-Lasarte-Oria: 77,74 (duela astebetekoarekin alderatuta: 1,36. Azken 7 egunetan 9 kasu).-Urnieta: 32,40 (duela astebetekoarekin alderatuta: 0,50. Azken 7 egunetan 0 kasu).\u00a0-Usurbil: 0,00 (duela astebetekoarekin alderatuta: 0,00. Azken 7 egunetan 0 kasu).Gipuzkoa eremu berdeanEremu berdean segitzen du Gipuzkoak, nahiz zertxobait igo den intzidentzia azken astean, 44,10etik 51,89ra.\u00a0Iragan astean 183 kasu berri zenbatu zituzten. Gipuzkoako mapa modu honetan da. Urte osoan ia erabat gorriz izan ostean, hiru baino ez eremu gorrian (duela astebete baino bat gehiago), 6 laranjan (aurreko astean baino bat gehiago), 6 horian (duela astebete baino lau gutxiago), eta 73 berdean (irailaren 18an bezalaxe).53 kasu detektatu dituzte azken 24 orduotan eta 884 kasu azken aste osoan (781 kasu irailaren 12tik 18ra) EAE-n. Haietatik 600, 60 urtetik gorakoen artean. Positibotasuna %3,4koa izan da azken 24 orduotan (%5,6koa irailaren 18an), iragan astean zehar ere %9 ingurukoa ere izatera heldu zen. 75,92koa da 14 eguneko intzidentzia, 67,39koa zen duela astebete. 7tik 5era gutxitu da ZIU-n dauden herritarren kopurua. Ospitaleratu kopurua; 105etik 109ra hazi da azken astean. Azken astean 11 pertsona hil dira covid19-ak jota EAE-n, aurrekoan baino hiru gehiago (55 uztaila amaieran). Pandemian EAE-n hildakoak guztira 7.969 (+32) izan dira, Eusko Jaurlaritzaren Osasun Sailaren arabera.Puntu bakarraren azpitik izatea gomendatzen duten oinarrizko birsorkuntza tasa 1.05ean da egun. \u00a0Informazio gehiago hemen: covid19"]