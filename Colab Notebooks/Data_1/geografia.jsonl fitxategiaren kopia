["Maiatzaren 17tik\u00a025era Europako Geoparkeen Astea ospatuko du Euskal\u00a0Kostaldeko Unescoren Munduko Geoparkeak Zumaian, Deban eta Mutrikun, bederatzigarren urtez jarraian. Ekimen hau Europan egun dauden 73 geoparkeetan egingo da aldi berean, tokian tokiko ondare geologiko eta natural aberatsa ezagutzera eman eta herritarrengan balio hauen kontserbazioaren ingu- ruan kontzientzia pizteko helburuekin.", "Itsas mailari dagokionez, eta aurreikuspenik okerrena eginez gero, txostenak dio mende amaierarako 50-70 zentimetro artean eta metro bat arte igo daiteke. Horrekin batera, olatuak %5 eta %10 bitartean handituko direla aurreikusten da, eta, ondorioz, hondartzak %25 eta %40 artean galduko dira. Zarauzko edo Getariako Gaztetaperen kasuan, esaterako, erabat desagertzeko arriskua dagoela nabarmentzen du; Donostiako Kontxan eta Zumaiako Itzurunen, berriz, azaleraren %40-50 galduko dutela.", "Baztanek dituen ezaugarri geografikoak aipatu ditu Ortegak. \u00abUdalerri bakarra gara, baina 15 herri. Zabalerarik handiena duen udalerria gara. Mila kilometro pista dugu. Euria egiten duen bakoitzean, dardarka hasten gara\u00bb. Mendiko pista horietan nabarmena izaten delako, hain zuzen ere, mendian pilatzen den urak eragiten duen kaltea. Eta kalte hori konpontzeko, laguntzarik ez du jaso udalak. Iazko uholdeak gertatu zirenean, Baztango alkate Garbi\u00f1e Elizegik erran zuen 150.000 euro ingurukoa zela uholdearen ondorioei aurre egiteko beharko zen aurrekontua. Oraingoz Nafarroako Gobernutik jasotakoa kopuru horretatik urrun gelditzen da.", "Goizean hodeiak eta ostarteak tartekatuko zaizkigu eta orokorrean eguraldi eguzkitsua izango dugu. Arratsaldean ordea bero-hodeiak garatuko dira eta ez da baztertzen ekaitzak jotzea, non tarteka gogor bota dezakeen, bereziki arratsalde erditik aurrera.", "Euskal Herrian hezegune-mota honen adibide bakarra dago Nafarroako ipar-ekialdean, Ezkaurreko kararrizko mendilerroan, 1.700 metroko altueran dagoen Ezkaurreko iboia, hain zuzen ere. Dena den, Ezkaurreko gailurraren hegoaldean kokatutako hezegune txiki honek bai glaziar-jatorriko aintziren, bai hurrengo hilabetean aztertuko ditugun hezegune karstikoen ezaugarriak ditu. Dirudienez, bere jatorrian bi faktore horiek izan zuten eragina eta, horregatik, sakonera gutxiko aintzira txiki hau ezin da erabat ez glaziar-jatorrikoa, ez karstikoa kontsideratu.", "Gustatzen zait Helsinki ez delako hiri oso handia; sentitzen zara herri batean egongo bazina moduan. Helsinkiren erdigunea txikia da, eta mundu guztiak ezagutzen du mundu guztia. Ez du hiri handien zoramena.\u00a0", "Udalerri Euskaldunen Mankomunitatea 14 herrik osatzen dute Nafarroan: Araitz, Arantza, Arbizu, Areso, Basaburua, Baztan, Bera, Etxalar, Etxarri Aranatz, Goizueta, Igantzi, Larraun, Leitza, Lesaka. Epe laburrean Doneztebe eta Arruazu ere kide bihurtuko dira.\u00a0", "Uztailak 22: Atsegindegitik irten eta Torla herrira hurbilduko gara. Bertan Lucien Briet aterpean lo egingo dugu.\u00a0Uztailak 23: Turieto bajo bidetik Ordesako zelaietara\u00a0igoko gara. Oso bide polita da, bidearen zati gehiena basopean egiten baita. Tarte honetan 200 metroko desnibela igotzen da. Bidean Tamborrotera, Molinietos eta Abetos ur-jauzi ikusgarrien albotik pasatzen da. Zelaietara iritsi baino zertxobait lehenago ibaia zeharkatu eta Faja de Rac\u00f3n-era igoko gaituen bidea hartzen da. Hemen burutzen da ibilbideko desnibel handiena (500 m). Basoa atzean utzi eta bidegurutze batera iritsiko gara. Gora eginez Clavijas de Salarons pasagunera igoko ginateke. Guk eskuinera egin behar dugu. Ordesako pareta erraldoien azpian kokatu eta beraien oinarriari jarraituz Cotatuero aldera egin behar da. Gallinero hormaren azpitik pasa ondoren aurrez-aurre Cotatueroko ur-jauzi erraldoia ikusiko dugu. Bertara iritsi ondoren bideak, behera egiten du, berriro basoan sartzen da eta Ordesako zelaietan utziko gaitu.\u00a0", "Hidrografiak altuera desberdinetan dauden 16 aintzirako paisaia eratu du hemen. Aintzirak ur-jauzien bidez lotzen dira. Guztira, 92 ur-jauzi daude; haiek dira inguru honetako ezaugarririk nabarmenena.", "Honi gehitu behar zaio udalerri askotan produktu hauek bereizita jasotzen direla, mankomunitateka herri kopuru hauetan jasotzen dira: Sasietan (16 herri), Tolosaldea (4), Urola Erdia (1), San Marko (3) eta Debagoiena (2).", " Beasaingo zatiak hiru tunel eta bi biadukto izango ditu 1.872 metrotan. Horietatik, 1.015 metro tunelek osatuko dute; Arriarango, Itolako eta Loinazko tunelek, hain justu. Zubibideek Zabalondo erreka eta GI-2635 eta GI-3192 errepideak zeharkatuko dituzte.", "Finlandian, esaterako, bi hektareatik beherako sailak soiltzen dituzte aldiko \u2013horretan Euskal Herriko pinudi-ustiaketen antza du\u2013. Soildu ondoren lurra goldatu egiten dute \u2013kontuan izan herrialde lau-laua dela\u2013. Ondoren, batzuetan, Nafarroako pagadien antzera, zuhaitz batzuk uzten dituzte hazitarako eta beste batzuetan landatu egiten dituzte edo sailaren ondoko zuhaitzetako haziez baliatzen dira; espeziearen arabera izaten da.", "Hau da ibilbide alternatiboa: Iritako biribilgunea-Zubiaurre Zahar-Maria Etxetxiki-Araba-Urdaneta-Bizkaia-San Inazio. Eta hauek izango dira geltokiak: Suhiltzaileen biribilgunea; Kiroldegiko biribilgunea; Bizkaia kaleko 17-19 (Getariarantz joateko) eta Bizkaia kaleko 8 (Oriora joateko).", "Giro lasaia orokorrean. Goizean goiz hodei dezente izango da eta euri zaparradaren bat edo beste izango da. Goiz erdirako ordea atertuko du eta ostarte zabalak irekiko dira. Halaxe jarraituko du arratsalde erdi arte.\u00a0", "Azkoitiko Bidaiariak taldeak antolatuta, irailaren 15ean hasiko dira 17. Azkoitiko Bidaia Tertuliak. Guztira, lau herrialde zeharkatuko dituzte zortzi hizlariren laguntzaz, abenduaren 15era bitartean. Honako hauek dira bisitatuko dituzten herrialdeak: Tokio (Irailak 15), Bolivia-Brasil (Urriak 20), Gal\u00e1pagos (Azaroak 17) eta Ghana (Abenduak 15). Solasaldi guztiak Kultur Etxean izango dira, 19:30etik aurrera.", "Arabako mendi nagusia Gorbeia da, eta elurra botatzen duenean askok igotzen dute eski gainean Muruatik. Bi ordu eta erdiko igoera eta antzeko jaitsiera ditu. Gorbeia mendi bakarti eta haizetsua da, ordea, eta erraz gelditzen da elurrik gabe. Ondorioz, lehen malda laua igarota, kontu handiz egin behar da beherako bidea, harri asko geratzen delako agerian. Aratz mendia ere aproposa da eski gainean igotzeko. Araiatik aterata 800 metroko igoera da, lau bat orduan egitekoa.", "Jakina da ibai-ertzean hazten diren basoek, ibarbaso deitutakoek alegia, oso ekosistema aberats eta garrantzitsua osatzen dutela. Kantauri mendilerroaren inguruko ibarbasoek, garai batean zegokiena baino azalera txikiagoa estalten dute. Nekazaritzarako lurrak lortzea izan da gertaera honen arrazoirik nagusiena. Baso hauek oso paper berezia jokatzen dute uholdeen erregulatzaile moduan, baina egun presio handia jasan behar izaten dute. Egurgintza eta ibilguen garbiketa-lanak dira ibarbasoei gehien erasotzen dieten ekintzak.", "Gipuzkoan hogei gaztelu erroldatu ditugu, eta gehienek kokalekua haitz baten ondoan zutenez, Zizurkilgo gainak eta harkaiztegiak arakatzeari ekin genion: Zarateko haitz tokia egokia bazen ere, larreen eta bide nagusi baten gainean gainera, gertu ez du errekarik; Erramuaitz muinoaren goialdeko eraldaketak harrobi bati dagozkiola dirudi, kareharri eskuratzeko egina; Andola harkaiztegi luzean ez dago toki laurik pitzaduren artean, eta goialdea zeharkatzen duen harresia lursailak banatzekoa da.", "Xoxotera bidean, Azketa iturrira iritsi aurreko azken bihurgunean zuhaitz handi bat erori da, eta ohiko oinezko bidea oztopatzen du. Hala ere, puntu horretan bidezidor txiki batetik igarotzeko aukera dago.", "Bere garaian, Udalak beste bi bide-trazadura alternatibo aurkeztu zizkion Diputazioari, eskumako mendi-hegala ez ukitzearren, baina hark ez zituen onartu. Orain, Udalak ez du horrelako proposamenik egin. Eskatu duen bakarra izan da eskumako mendi-hegala ez ukitzeko.", "Bista ederrak dituen ibilbidea da: Gorbeia, Bilboko mendiak, Demanda (Errioxa), Aizkorri-Aratz, Valderejo... Otsoen bizileku ere bada zonalde hori, eta hori aprobetxatuz, Barrongo otso-zuloa bisitatuko dugu.", "Errekatxo bat ezkerrean utziz, aurrera jarraitu behar da. Basotik irteterakoan Larrun mendiaren profil deigarriak gure atentzioa deituko du. Bideari jarraitu behar zaio Deskarga lepora iritsi arte.", " Bestalde, 2016an, banda marroiak kaltetutako 20 urteko pinudi bat bota genuen. Pinuak geuk bota genituen eta saiatu ginen berez zetozen zuhaitz gazte gehienak errespetatzen. Horrela pinuak bota ostean, hainbat eremutan basoa jantzia genuen, berez ateratako haritz, urki, lizar, astigar, gaztaina eta abarrekin. Ondoren, 2017an, hutsuneak zeuden tokietan espezie horietako landareak landatu genituen. Hauekin batera fruitua emango duten beste zenbait zuhaixka ere bai, gorostiak, gurbitzak\u2026 Landaketa honek, denbora gutxi barru, baso itxura hartuko duen esperantza daukagu. ", "Oargi Mendi Elkarteak irteera antolatu du Bujaruelo bailarara. Iraileko lehen asteburuan izango da egitasmoa: ostiral arratsaldean (irailak 4) Tolosatik aterako dira eta bi gau egingo dituzte Bujarueloko aterpean. Larunbatean eta igandean bailarako hainbat arroila egingo dituzte, besteak beste, Lapazosa eta Sorrosal. Arroilen egoeraren arabera aukeratuko dute zein den egiteko egokiena.\u00a0", "5.000 biztanle baino gehiago dituzten Tolosaldeko herrien kasuan, Amasa-Villabona (50) kolore berdean dago eta Tolosa (144) horian. Osasun eremuei begiratuta, Villabonakoa (56) berdean dago, eta Alegiakoa (89), Ibarrakoa (140) eta Tolosakoa (129) horian daude. Tolosalde ESIa (85) horian dago.\u00a0", "Munduko toki guztietatik etortzen dira turistak, baina gehienak Euskal Herritik, Madriletik eta Kataluniatik etortzen dira. Azkoitia bisitatzeaz gain, gertuko tokiak ikustera joaten dira, hala nola Loiolako Santutegia eta, batez ere, kostaldeko herriak.", "Eta, zer esanik ez, natura bidezko nortasun kulturalerako deiari Urruneko Mendebaldeko bazterrak gehitu zitzaizkionean, baratza nahikoa ongarriztatuta zegoen parke nazionalaren ideiarako.", "Bideei dagokienez, daborduko existitzen direnak erabiltzea aurreikusi dute, \u00abekintzak minimizatze aldera\u00bb. Dena dela, dagokion zatiaren arabera, modu batean edo bestean jarduteko proposamenak egin dituzte. Berbarako, ingurumen-inpaktua murrizteko, inguru natural sentiberenak saihesteko bideak proposatu dituzte arduradunek, hala nola Arkotxa mendiko 6510 Interes Komunitariodun Habitat Naturalean.\u00a0", "Amaitzear dagoen uda ere normala izan dela esan du Martinek. Hala ere, hiru garai ezberdin egon direla azpimarratu du. Uztaila beroa izan da, abuztuan tenperaturak jaisten joan dira eta iraila hotzetik igaro da.", "Bihar, goizean hodeiak eta ostarteak izango dira eta eguraldi argia eta atsegina izango da nagusi. Arratsaldean zehar erdi eta goi-mailako hodeiek zerua estalirik utziko dute, baina ez da euririk espero eta giro lasaiak jarraipena izango du. Haizeak hego-mendebaldetik joko du, non arratsaldean bolada biziak utziko dituen. Tenperatura igo egingo da 15-17 graduan joaz goia.", "Euskararen herriak zehazteko, Uemako herriak hartu ditugu aintzat. Jakin badakigu beste batzuk ere badirela euskaraz bizi diren herriak, baina lana zelanbait mugatu behar zenez, Uemako herriak hartu dira aintzat. Lehenik eta behin, Gipuzkoa aldera joko dugu, Adunara, hain zuzen ere. Eta hortik Euskal Herritik barrena bidaiatzen hasiko gara.", "Itzulera bakoitzak bere kabuz egin beharko du, baina antolatzaileek aholkatzen dute Debara jaitsi eta trena hartzea. Ibilbide osoa egiteko asmoa ez dutenek mendiz edo errepidez bueltatzeko aukera izango dute Zumaia, Elorriaga, Itziar edo Debatik.", "2019a izan da, beraz, urterik beroena, eta 2014, 2015 eta 2018 dira hurrengoak zerrendan. Gainera, 2019ko urtaro guztiak izan dira ohi baino beroagoak. Udarik beroena izan zen 1979. urtetik. Europako hainbat lekutan 3-4 gradu beroagoak izan ziren tenperaturak udan, eta markak hautsi ziren herrialde askotan, tartean Frantzia eta Alemania.\r", "Txantrea auzoko hegoaldeko urbanizazio-proiektuaren barruan dago parke berria, eta zonalde horren egungo itxura aldatuko du, plaza, bide, berdegune eta etxebizitza berriekin. Mendebaldetik ekialdera zabalduko da parkea, Magdalenako zubitik hasi eta Burlatako mugaraino. Iparraldean, Udal Planean aurreikusitako kale berri batekin \u2013Corella etorbidearekin paraleloan\u2013 izango du muga, eta hegoaldean, Donejakue bidearekin eta Magdalenako eremuarekin. Kalkulatutako azalerak 101.628 m2 hartzen ditu, eta parkeko obrak gauzatzeko gehieneko aurrekontuak 4,5 milioi euro jotzen du.", "Gipuzkoako lurraldearen %61,5 basoak dira eta hauen uzte maila geroz eta handiagoa dela ikusirik, Foru Aldundiak Basotik Fundazioa sortu du hiru helburu nagusirekin:", "3.\u00a0Oinezko gehien hartzen duen Europako kalea al da? Ez, baina ez dago urrun jende gehien hartzen duen kalea, hori ere Londresen baitago. Oxford Street da kale populatuena oinezkoei dagokienez: 13.560 oinezko hartzen ditu orduero, eta New Bonden alboan dago.", "Ildo horretan, Antartikako itsas izotzaren hedadura minimo historikoetan dago. 1970eko hamarkadaren amaieran satelite bidezko behaketak egiten hasi zirenetik, izotzaren hedadura batezbestekoaren %12 azpitik kokatu zen abuztuan.\r", "14.000 km 2 -ko azalera duen eta glaziazioen garaiko aztarna modura mantendu den Izotz Zelai handitik Dickson, Zapata, Grey eta Tyndall glaziarrak barneratzen dira Parkean. Jatorri glaziarreko laku ugari dago eta hauek lotuz ibai- eta erreka-sare konplexua dago. Lakuen artean, del Toro, Sarmiento, Nordenskj\u00f6ld, Grey eta Pehoe aipa daitezke eta ibaien artean, berriz, Paine, Grey, Pingo eta Serrano. Milioika urtetan zehar, glaziarrek Paineko mendiak modelatu dituzte eta gaur egun tontor zorrotzak eta glaziar esekiz jantzitako mendiek parkearen erdigunea osotzen dute. Mendien artean, aipagarriak dira, 3.000 m-ko desnibel jarraian gailentzen den Paine Grande (3.248 m), txapela beltzaz jantzitako Cuernos del Paine (2.600 m tontor nagusiak), Almirante Nieto (2.640 m) eta Torres del Paine osatzen duten granitozko hiru orratz ikusgarriak (2.850 m hegoaldeko tontorrak).", "Urteko lehen elur malutek Soraluzeko mendiak zuritu dituzte gaur, goiko partean bada ere. Azaleatxo baserri ingurutik ateratako argazkiak erakusten duen moduan,mendi-gaina erdi zurituta esnatu da. Euskalmeten arabera, bihar elur-maila beherago izango da. Plaentxia.eus-eko irakurle fin batek dioen moduan: ezkur urte elur urte Soraluzeko etxeetan beharko da egurre.\u00a0", "Gangak, estepa eta ingurune lehorretako hegaztiak ditugu eta Euskal Herrian, Bardeetan, eta inguruko lautadetan bizi dira batik bat. Usoen tamaina dute eta eskualde lehor eta bero hauetan bizi ahal izateko ederki moldatuak daude. Bi ganga-espezie bizi dira gure lurraldean: ganga azpibeltza eta azpizuria. Biak ere oso urriak dira eta lehenaren 800 ale inguru egon daitezkeen arren, Nafarroako ganga azpizurien populazioa 400-700 ale bitartekoa dela estimatzen da; oso txikia beraz.", "Familia honen barruan zuhaitzak eta zuhaiskak azaltzen dira gehien bat eta batez ere Ipar Hemisferioko lurralde epeletan banatzen dira. Bere baitan 11 genero eta 100 espezie inguru ditu.", "Naturarekin lotutako turismoa modan dagoela agerian utzi du Euskal Kostaldeko Unescoren Munduko Geoparkeak iaz izandako bisitari kopuruaren gorakadak. Zenbakiak azpimarratzeko modukoak dira: erakunde hori osatzen duten hiru udalerrietako turismo bulegoetatik pasatutako bisitari kopurua", "Kurutzeberri Elorrreta baino gailur txikiagoa izan arren, inguruan ezagunagoa da, bertatik Deba haranaren eta Urkulu urtegiaren inguruan dauden herrisken panoramika ikusgarriaz gozatzeko aukera ematen baitu. Elorreta eta Kurutzeberri ingurune karstiko batean daude. Honelako lekuetan simak arruntak dira. Beraz, kontuz bertako zuloekin, batzuk sakonera izugarria baitute.", "Erentzingo portua izan zena gertutik ikusteko, Club Vasco de Camping elkarteak marra zuriz balizatutako xendatik joango gara. Hortik erraz galduko dugu altuera, garai batean portua izan zenaren ondora helduz. Jaizkibelgo itsasertzean dagoen badia edo kala polit hau garai batean erromatarrek erabili ohi zuten. Kontrabandistek ere sarri erabili omen zuten portu hau. Gaur egun urpekarientzat eta arrantzaleentzat paradisua bilakatu da. Alga biltzaileek erabili zituzten zenbait eraikinen arrastoak ere ikus daitezke inguru hauetan.\r", "Bai, baina norbera bizi den lurralde historikoaren barruan. Bakoitza bizi den herriarekin mugatzen duten herrietara ere joan daiteke, nahiz eta azken horiek beste lurralde historiko batean egon.", "Mendiriz Mendik proposatutako ibilbidea Huescan dago, Bisaurin (2640 m) mendiaren inguruetan. Bernerako gailurrak ez dira hain ezagunak. Inguru hauetara hurbiltzen den jendea Bisaurin mendiarekin liluratuta geratzen da eta baztertu egiten dituzte. Beraz, oso jende gutxi ibiltzen denez, bailara lasaia da eta inguruko fauna ikusteko aukera handia dago.", "Geologiaz gozatzeko aukera izan da asteburu honetan. Estatu mailan egiten den Geologia Egunaren baitan, probintzia bakoitzean irteera bat egin ohi da. Gipuzkoako Geoparkean egin da. ", "Elorrio eta Durangandela ezagutzeaz gain, Zumaia eta haren inguruak eta baita Bilbo ere ezagutuko dute eta nola ez, bi ikastetxeok batera lantzen dihardugun proiektua ere bukatzerik izango dugu aste honetan zehar."]